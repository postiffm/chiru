\id GEN 
\h Konputna 
\toc3 Kon 
\toc2 Konputna 
\toc1 Konputna 
\mt1 Konputna 
\ili Miejiekpa: Moses 
\ili Chonshok Thakho: Khutkon ah put ah 1876 B.C. dawr 
\ili Miejiekna Thakho: 1400 B.C. lailawk 
\imt1 Chawngmamejet 
\ip Mahi akhat changna Bible behangbuk nit jarkhan, Konputna hi na runiei putna hai netmining tampui rumiejiek. Khania runieiving putna khatu Pathien khekna chonkhin putna kha inih. Temun \xt 1-2\xt* hin Pathien na rieliei chung ah ama rengchangna kha imothoi inih. Amani na rieliei hi ama ruhut a rampokna rang khan ama meloi a manmieshie miring hai kha ikon inih. Khania Temun \xt 3\xt* khan, akhat changna miring hai Eve le Adam na Pathien rahapui Satan anu kha ujui. Amani na amani Akonpa chung a rahamothoi u, khan amani munu kha na manmieshie kha denchip a rajar a shawna alien jong chawi. Temun \xt 4-11\xt* shung hin munu na imoshok matieng a shawna hai kha jetmining. Khan rieliei pumpui ah tuilien jarawm rumiejiek. 
\ip Temun \xt 12\xt* kha na Eve le Adam dieng ah irupek chawngrakhamna kha rupumna rang a Pathien thawdan chungchang a ieriei. Konputna \xt 3:15\xt* khan Pathien na ruti makhala satan nawtna rang khan miring akhekna rang, khan ama diengtak miring hai kha mikirna rang ama na Eve chicha kha rotokna rangnih. Konputna \xt 12\xt* khan ama na Abraham iti miring khat ama shok khat a amadan. Khan ama dieng chawngrakhamna uthum okon. Akhat changna kha, Pathien na ama dieng chicha tampui ipekna rang a chungchang a inih. Adi changna kha, ama na Canaan ram kha amani awmna rang a ipekna chungchang a inih. Dawngkhit a, amani jar a le madanniei amani chicha hai jar a, ama na rieliei chung ah inshung hai kha rahvan ipekna rang a chungchang a inih. 
\ip Konputna shung ah dawn rishimlim khatu hi hai chawngrakham hai hi itia maw jamtia hawng rajar iti chungchang a inih. Arakharna ijat kar a leh Abraham le ama chicha hai munu ijat kar a, shindawngroi a Pathien na ama chawng kha irung inih. Kha leh rawtawp a, amani dieng runiei para iruchuk inih, makhala, takashawn rang a rangaina kha inih. Amani na amani upum chung a nek a Pathien dieng ngiei rang a inih iti hi inih. Konputna mawtawrna tieng khan Abraham chicha hai jat kha shawmshiri hawng nih. Amani kha richinkhat rang Egypt khan ruawm u joiawm, makhan ah put ah amani ah put ah akhat, Joseph na manmieshie kha buvang ah put ah ishan inih. 
\ip Konputna hi nuk a ahawng Abraham chicha hai rong dieng ah irumiejiek inih. Amani kha Israel ruti u, khan amani na Canaan kha ramawtawrna rang irurashak u inih. Ama chawngrakham hai shung khan amani takashawnna kha mupungna rang le chonmun khat thawna rang a Pathien na amani irukoina kha thawna rang amani kha mawshawnna rang, Pathien na mahi behangbuk hi irupek inih. Konputna hi na Pathien miring hai rang pha rikip rang a pekchawng khat iniei inih. Pathien numpokmirit hi numunu u nek a alien inih iti hi mahi na imalar inih. Miring hai shanna rang a ama chonkhin kieini dieng a inurupek tum kha inawmawthaw ngam inih iti kha'awm mahi na kieini dieng a inuruchuk inih. Khan Abraham le ama chicha hai leh Pathien ruirakaina kha awm. Makha ruirakaina kha na ama na manmieshie le ama ruirakaina kha ihawngmikir rang a inih. 
\iot Beloi 
\io1 I. Manmieshie kholok le Pathien ruirakaina (\ior 1:1-11:26\ior*). 
\io1 II Abraham le ama chicha hai le Pathien ruirakaina (\ior 11:27-50:26\ior*). 
\c 1 
\s1 Rieliei Konna 
\p 
\v 1 \x + \xo 1:1 \xt Neh 9:6; Job 38:4; Isa 37:16; Jer 10:12; 27:5; Joh 1:1-2; Eph 3:9; Col 1:16; Heb 3:4; Cha 4:11\x*Kungputna khan Pathien na ravan le rieliei rukon. 
\v 2 \x + \xo 1:2 \xt Job 7:12; 33:4; Chi 30:4; Jer 4:23\x*Rieliei kha mekai boi le arok a ruawm, khan ajing kha athuk chung khan ruawm. Khan Pathien Ratha kha na tui chung khan ruhum a ruawm. 
\s1 Akhat Changna Nikho 
\p 
\v 3 \x + \xo 1:3 \xt 2Co 4:6; Heb 11:3; 1Jo 1:5-7\x*Khashole Pathien na ruti, “Mieivar kha awm rosho.” Khan mieivar kha ruawm. 
\v 4 \x + \xo 1:4 \xt Kac 10:21-23; Job 26:10; Lah 18:28; Isa 42:16; Jer 31:35\x*Pathien na mieivar kha atha khat a rumuk. Khan Pathien na mieivar kha ajing ah put ah rushen. 
\v 5 \x + \xo 1:5 \xt Lah 65:8; 74:16\x*Pathien na mieivar kha Nishun ruti, khan ajing kha Jan ruti. Khatikhan nitak le jingkar ruawm a akhat changna nikho kha hawng nih joi. 
\s1 Adi Changna Nikho 
\p 
\v 6 \x + \xo 1:6 \xt Lah 24:2; Isa 40:22; 2Pe 3:5\x*Khashole Pathien na ruti, “Tui kar hin atawng khat awm rieshie, makha na tui hi tui ah put ah shen rosho.” 
\v 7 \x + \xo 1:7 \xt Chi 8:28\x*Khatikhan Pathien na atawng kha rukon a atawng thoi ah awm tui kha atawng chung ah awm tui ah put khan rushen. Khan khatikhan rushok. 
\v 8 \x + \xo 1:8 \xt Job 9:8; Lah 19:1; Isa 40:22\x*Pathien na atawng kha roram ruti. Khatikhan nitak le jingkar ruawm a adi changna nikho kha hawng nih joi. 
\s1 Athum Changna Nikho 
\p 
\v 9 \x + \xo 1:9 \xt Job 38:8-11; 2Pe 3:5\x*Khashole Pathien na ruti, “Roram thoi ah awm tui kha mun khat ah rawnawng rieshie ram aho malang rosho.” Khan khatikhan rushok. 
\v 10 \x + \xo 1:10 \xt Job 38:8; Lah 33:7; 90:2\x*Pathien na ram aho kha rieliei ruti, khan mun khat a rawnawng tui kha thampui ruti. Pathien na makha atha khat a rumuk. 
\p 
\v 11 \x + \xo 1:11 \xt 1Co 15:38\x*Khashole Pathien na ruti, “Rieliei na thingkunglungkung: ru moshok shawboanram, arah moshok thieiralungrah kung chat rikip, kha hai shung khan ru inieirim, rieliei chung hin moshok rosho.” Khan khatikhan rushok. 
\v 12 Khan rieliei na thingkunglungkung: ama ru moshok shawboanram chat rikip le ru nieirim arah moshok thingkung chat rikip rumoshok. Pathien na makha atha khat a rumuk. 
\v 13 Khatikhan nitak le jingkar ruawm a athum changna nikho kha hawng nih joi. 
\s1 Amili Changna Nikho 
\p 
\v 14 \x + \xo 1:14 \xt Lah 104:19; Heb 6:7\x*Khashole Pathien na ruti, “Shun kha jan ah put ah shenna rang roram atawng hin mieivar awm rang rosho. Amani kha kumletha, nikho le kum jetna kha nih rosho. 
\v 15 Amani kha rieliei chung ah mieivar apeh rang atawng roram ah mieivar kha nih u rosho.” Khan khatikhan rushok. 
\v 16 \x + \xo 1:16 \xt Ddi 4:19; 17:3; Chm 12:2; Isa 40:26; Eze 8:16; Amo 5:8; Jam 1:17\x*Khashole Pathien na mieivar alien idi rukon: mieivar aliendet kha shun apoh rang, khan mieivar ashindet kha jan apoh rang rukon. Ama na arshi hai kha'awm rukon. 
\v 17 Rieliei chung ah mieivar apeh rang, Pathien na amani kha roram atawng shung ah irutet inih. 
\v 18 \x + \xo 1:18 \xt Jer 31:35; 33:20,25\x*Shunlejan apoh rang, khan mieivar kha ajing ah put ah shenna rang, irutet inih. Khan Pathien na atha khat a rumuk. 
\v 19 Khatikhan nitak le jingkar ruawm a amili changna nikho kha hawng nih joi. 
\s1 Arahnga Changna Nikho 
\p 
\v 20 Khashole Pathien na ruti, “Tui hin juleva aring pungjut rosho, khan va hai na rieliei chungmai chung ah awm roram atawng shung khin vung rosho.” 
\p 
\v 21 \x + \xo 1:21 \xt Job 3:8; Lah 74:13; 104:25-26; Isa 27:1; Eze 32:2\x*Khatikhan Pathien na thampui juleva alien, vawn a rawshawn ringphuk aniei rikip, amama chat tui shung ah pung, khan mathaniei va chat rikip kha rukon. Khan Pathien na atha khat a rumuk. 
\v 22 \x + \xo 1:22 \xt Raw 26:9; Eze 36:11\x*Khashole Pathien na amani kha rahvan rupek a ruti, “Nang chitha rieshie pung u roh, khan thampui tui khan ship u roh, khan va hai na rieliei chung ah pung rosho.” 
\v 23 Khatikhan nitak le jingkar ruawm a arahnga changna nikho kha hawng nih joi. 
\s1 Aruk Changna Nikho 
\p 
\v 24 Khashole Pathien na ruti, “Rieliei na juleva aring ama chat rikip: uilear, vawn a rawshawn le rieliei ah awm ramsha chat rikip, moshok rosho.” Khan khatikhan rushok. 
\v 25 \x + \xo 1:25 \xt Jer 27:5\x*Khan Pathien na rieliei ah ramsha kha amama chat dungjuia rukon, uilear amama chat dungjuia, khan vawn a rawshawn rikip amama chat dungjuia rukon. Khan Pathien na atha khat a rumuk. 
\p 
\v 26 \x + \xo 1:26 \xt Lah 8:5; 100:3; Isa 45:18; Tir 17:28-29; 1Co 11:7; 2Co 4:4; Col 1:15\x*Khan Pathien na ruti, “Nirilimtak a le nemehpok u dungjuia miring kon u rawi. Makha amani na thampui shung ah awm nga hai chung a, khan roram ah va hai chung a, uilear hai chung a, khan rieliei kholok chung a, khan rieliei chung ah rawshawn vawn a rawshawn juleva kholok chung a pokna rang a inih.” 
\b 
\q1 
\v 27 \x + \xo 1:27 \xt Lah 103:14; Mat 19:4; Mar 10:6\x*Khajarkhan Pathien na miring kha ama rilimtak a rukon, 
\q1 Ama rilimtak a Pathien na ama kha rukon. 
\q1 Apa le nupang amani kha ama na rukon. 
\b 
\p 
\v 28 \x + \xo 1:28 \xt Jos 24:3; Lah 8:6-8; 113:9; 115:16; Tir 17:26\x*Pathien na amani kha phor rupek a Pathien na ruti, “Nang chitha u tana pung u roh, khan rieliei hin ship u tana mahi dek u roh. Thampui shung ah awm nga chung a, roram ah va hai chung a, khan rieliei chung ah aper aring nieinak kholok chung a chamniei u roh.” 
\p 
\v 29 \x + \xo 1:29 \xt Ddi 12:15; Lah 104:14; 1Ti 4:3\x*Khashole Pathien na ruti, “Hilah, rieliei chung ah arah moshok shawboanram kholok, khan ru moshok arah thing rikip nangni dieng kenepek joi. Makha nang nekleshak u rang a inih. 
\v 30 \x + \xo 1:30 \xt Job 38:41\x*Khan rieliei ah awm ramsha rikip dieng, roram ah awm va rikip dieng, pieipak chung ah vawn a rawshawn phukshan rikip dieng, shawboanram adum rikip kha nang nekleshak u rang kepek joi.” Khan makha khatikhan rushok. 
\v 31 \x + \xo 1:31 \xt Lah 104:24,28; 119:68; Jer 10:12; 1Ti 4:4\x*Khashole Pathien na irukonsha rikip kha rumuk. Khawlah, makha ajenga rutha pe. Khatikhan nitak le jingkar ruawm a aruk changna nikho kha hawng nih joi. 
\c 2 
\s1 Ashiri Changna Nikho 
\p 
\v 1 \x + \xo 2:1 \xt Ddi 4:19; 2Re 17:16; Lah 104:2; Isa 44:24\x*Khatikhan ravan le rieliei, khan makhan ah awm kholok kha rukonsho joi. 
\v 2 \x + \xo 2:2 \xt Kac 20:11; Ddi 5:14; Joh 5:17; Heb 4:4\x*Ni shiri changna khan Pathien na iruthawsha ama chon kha rumawtawr joi. Khan ni shiri changna khan iruthawsha ama chon kholok ah put ah shawrumuchum joi. 
\v 3 \x + \xo 2:3 \xt Kac 16:23; Raw 23:3; Neh 9:14; Isa 58:13\x*Khashole Pathien na ashiri changna nikho kha rahvan rupek a makha shikjek a rutet joi, ajarla khani khan Pathien na irukon le irushin chon kholok ah put ah shawirumuchum inih. 
\s1 Rohon Shung ah Ringkho 
\p 
\v 4 \x + \xo 2:4 \xt Kon 1:3-31; Job 38:8-11\x*Ravan le rieliei rukon pha a thoinakeina rishim kha mahi inih. Jehovah Pathien na rieliei le ravan rukon ni khan 
\v 5 \x + \xo 2:5 \xt Job 38:28; Lah 65:9; Jer 10:13\x*ram khan anshawbo mawng maklai, khan ram shung khan shawboanram rumawng maklai, ajarla Jehovah Pathien na rieliei chung ah rorumushur maklai, khan pieipak arit rang khan miring ruawm maklai. 
\v 6 Inia tuiruhu na rieliei ah put ah ruka a pieipak chungmai kholok kha jong miechier joi. 
\p 
\v 7 \x + \xo 2:7 \xt Job 4:19; 27:3; Chm 3:20; Isa 2:22; 42:5; 1Co 15:45,47\x*Khashole Jehovah Pathien na pieipak pieidi ah put ah miring rukon, khan ama narkhur ah ringna phuk ruthong pe a miring kha ringruchang joi 
\p 
\v 8 \x + \xo 2:8 \xt Isa 51:3; Eze 28:13; Joe 2:3\x*Khashole Jehovah Pathien na shim tieng ah awm Eden khan rohon khat ruroko. Irukon miring kha makhan rutet. 
\v 9 \x + \xo 2:9 \xt Chi 3:18; Eze 31:8; 47:12; Cha 2:7\x*Khan Jehovah Pathien na en a metha, khan shak rang a atui thingkung rikip pieipak ah put ah rumawmawng. Ringna thingkung kha'awm rohon laitak khan ruawm. Khan atha le ashie jetna thingkungawm makhan ruawm. 
\p 
\v 10 \x + \xo 2:10 \xt Jat 24:6; Lah 46:4; Eze 47:5\x*Rohon kha tui thena rang Eden ah put ah vadung khat rulong. Makhan ah put ah rureshen a tuidung mili rushok. 
\v 11 \x + \xo 2:11 \xt Jat 11:7\x*Akhat changna riming kha Pishon iti. Mahi rangkachak awmna, Havilah ram kholok kha iroko a along inih. 
\v 12 Makha ram ah rangkachak kha atha inih. Bdellium le onyx lungawm makhan nimuk inih. 
\v 13 Adi changna tuidung riming kha Gihon iti. Cush ram kholok roko a along kha hi inih. 
\v 14 \x + \xo 2:14 \xt Kac 23:31; Ddi 1:7; Jos 1:4; Jer 13:4; Cha 9:14\x*Athum changna tuidung riming kha Hiddekel iti. Mahi na Assyria nishokna tieng along inih. Amili changna tuidung kha Euphrates inih. 
\p 
\v 15 Khashole Jehovah Pathien na miring kha vak chawi a Eden Rohon kha arit rang le aenajawn rang rutet joi. 
\v 16 Khan Jehovah Pathien na miring kha chawngrupek a ruti, “Rohon shung ah thingkung arah rikip ningchamtak a nangshakthiei, 
\v 17 \x + \xo 2:17 \xt Ddi 30:15,19; Jer 42:16; Eze 3:18; Rom 5:12; 6:23; 1Ti 5:6; Jam 1:15\x*inia atha le ashie jetna thingkung ah put ah shathiei naw tinih, khan ah put ah nangshak nikho khan nangthingir rangnih.” 
\p 
\v 18 \x + \xo 2:18 \xt Chi 31:11; 1Ti 2:13\x*Khashole Jehovah Pathien na ruti, “Miring na thien a awm rang a hi tha mak. Ama leh racha rang rawtawppui khat kon pe rang kanih.” 
\v 19 \x + \xo 2:19 \xt Lah 8:7\x*Pieipak ah put ah Jehovah Pathien na ram ah ranring le ravan ah va rikip rukon. Amani kha itia koi rang a maw nih iti enna rang Adam dieng ruchawi joi. Khan Adam na irukoi ringphuk aniei juleva ih kha nita'awm, makha ama riming nih joi. 
\v 20 \x + \xo 2:20 \xt Kon 2:18\x*Khatikhan Adam na uilear kholok, roram ah va rikip le ram ah ramsha rikip riming rupek joi. Inia Adam rangtu iracha pui rang a rawtawppui ruawm pe mak. 
\p 
\v 21 \x + \xo 2:21 \xt 1Sa 26:12; Job 33:15\x*Khajarkhan Jehovah Pathien na Adam kha rumiemieithit a rumaja joi. Makhan akangpek khat hi ruloi pe a makha mun khan taksha leh rumiship pe joi. 
\v 22 \x + \xo 2:22 \xt 1Co 11:8-9,12\x*Khashole Jehovah Pathien na miringpa ah put ah iruloi pe kangpek kha leh nupang khat rukon a miringpa dieng khan vak chawi joi. 
\p 
\v 23 \x + \xo 2:23 \xt 1Co 11:8; Eph 5:28-30\x*Khan Adam na ruti, 
\b 
\q1 “Tuntu mahi kuru hai ru le katak phe kha inih. 
\q1 Ama hi nupang tia koi rang a inih, 
\q1 Ajarla ama hi apa ah put ah iroshoh inih.” 
\b 
\p 
\v 24 \x + \xo 2:24 \xt Mal 2:15; Mat 19:5; Mar 10:7-8; 1Co 11:8; Eph 5:28-30\x*Khajarkhan apa kha na unu le apa mathan rangnih, khan ama inkonu dieng kawp rangnih, khan amani kha taksha khat chang u rangnih. 
\p 
\v 25 \x + \xo 2:25 \xt Isa 47:3; Awi 1:8\x*Adam le ama inkonu adinre kha ponledierboi a ruawm u, inia rujak u mak. 
\c 3 
\s1 Lemna le Miring Chona 
\p 
\v 1 \x + \xo 3:1 \xt Job 1:7; 2Co 11:3; Cha 12:9\x*Jehovah Pathien na irukon ram ah awm ramsha hai kar a moro kha rushingdet inih. Ama na nupangnu dieng ruti, “~‘Rohon shung ah mawng thingkung arah rikip nangishak boi u rang a inih,’ tia Pathien na itihet maw nih?” 
\p 
\v 2 Makhan nupangnu kha na moro dieng ruti, “Rohon shung ah mawng thingkung arah kishak thiei u inih. 
\v 3 Inia rohon laitak a mawng thingkung arah chungchang a tu ‘Shathiei u naw tinih, shiawm shithiei u naw tinih, khanawkatu nangthi u rangnih,’ tia Pathien na iruti inih.” 
\p 
\v 4 \x + \xo 3:4 \xt Joh 8:44; 2Co 11:3\x*Khania moro na nupangnu dieng ruti, “Thihet u naw tinih. 
\v 5 \x + \xo 3:5 \xt Lah 7:8; Isa 14:14\x*Ajarla makha nangni na nangshak u ni khan nang mik u kha mawlawng rangnih, khan atha le ashie nangjet u a Pathien nangang u rangnih iti kha Pathien na ijet inih.” 
\p 
\v 6 \x + \xo 3:6 \xt 2Co 11:3; 1Ti 2:14; Jam 1:14-15; 1Jo 2:16\x*Khajarkhan nupangnu na thingkung arah kha shak a atui rang a, miken a metha, khan thingkung kha na miring khat imishing rang a rohoi, rumuk phakhan, ama na arah kha rukhiek a rushak joi. Ama inkopa dieng khanawm rupek a ama na rushak joi. 
\v 7 Khashole adinre u mik kha rurawlawng pe u a ponledierboi a awm u kha rujet u joi. Khajarkhan thieichang obo hai kha ruchi u a atak u kha rumukhu u joi. 
\p 
\v 8 \x + \xo 3:8 \xt Raw 26:12; Ddi 23:14; Job 13:16; Jer 16:17\x*Khashole nishun rithip shung khan Jehovah Pathien na rohon shung ah alawn hesho kha amani na rujet u, khan Adam le inkonu na rohon thing hai kar khan Jehovah Pathien ah put ah rubi u joi. 
\p 
\v 9 \x + \xo 3:9 \xt 1Re 19:9,13\x*Khashole Jehovah Pathien na Adam kha rukoi a ruti, “Ih ah maw nangawm?” 
\p 
\v 10 \x + \xo 3:10 \xt Ddi 5:25; 1Sa 12:18\x*Makhan ama na ruti, “Rohon shung khan nang hesho kha kurujet, inia ponledierboi a ka'awm jar khan kuruchih, khajarkhan a kurubi inih.” 
\p 
\v 11 Makhan ama na ruti, “Ponledierboi a nangawm iti kha tu na initi maw nih? Shah naw roh tia chawngkiniebie thingkung ah put khan nangishak maw nih joi?” 
\p 
\v 12 Khan Adam na rumashang, “Kiei leh awm rang nanginurupek nupang kha na thingkung ah put ah arah kha nurupek a kurushak joi.” 
\p 
\v 13 \x + \xo 3:13 \xt Rom 7:11; 2Co 11:3; 1Ti 2:14\x*Khan Jehovah Pathien na nupangnu dieng ruti, “Imaw nangithaw joi?” Khan nupangnu na rumashang, “Moro kha na nurulem a kurushak joi.” 
\p 
\v 14 \x + \xo 3:14 \xt Ddi 28:15-20; Lah 72:9; Mic 7:17\x*Khajarkhan Jehovah Pathien na moro dieng ruti, 
\b 
\q1 “Mahi nangthaw jar khan, 
\q1 Uilear rikip nek a le ram ah ramsha rikip nek a pumbot achang nangnih joi. 
\q1 Nang vawn a rawshawn rang nangnih joi, 
\q1 Khan nang ringkho shungshe a vaiphin shak rang nangnih joi. 
\q1 
\v 15 \x + \xo 3:15 \xt Ram 13:5; Isa 7:14; Mat 1:23; Luk 1:31; Rom 16:20; Gal 4:4; Heb 2:14; Cha 12:17\x*Khan nang le nupangnu kar a, 
\q1 Khan nang chicha le ama chicha kar a rahana tet rang kanih. 
\q1 Ama na nang lu ah nacher rangnih, 
\q1 Khan nang na ama kekhawng ah nangmuthuk rangnih.” 
\b 
\p 
\v 16 \x + \xo 3:16 \xt Lah 48:5-6; Isa 13:8; Jer 4:31; Mic 4:9; 1Co 11:3; Eph 5:22; 1Ti 2:15\x*Khashole ama na nupangnu dieng ruti, 
\b 
\q1 “Nai nangvawng shung a le nai nangniei shung a nang shawna niemielien pe rang kanih. 
\q1 Nangidit kha nang inkopa rang a inih, 
\q1 Khan ama na nang kha nopok rangnih.” 
\b 
\p 
\v 17 \x + \xo 3:17 \xt Job 5:7; Chm 1:13; Jer 3:1; Rom 8:20\x*Khashole Adam dieng ruti, “Nang inkonu chawng nangruloi a, ‘Khan ah put ah shathiei naw tinih,’ tia chawngkinurubie thingkung ah put ah nangrushak joi jar khan, 
\b 
\q1 “Nang jar a pieipak hi pumbot chang rang rosho. 
\q1 Nang ringkho shungshe shawdoi lam a chonthaw a shakshah rang nangnih joi. 
\q1 
\v 18 \x + \xo 3:18 \xt Job 31:40; Isa 5:6; Heb 6:8\x*Nang rang riling le kekaidak mothoi rangnih, 
\q1 Khan ram ah shawboanram leh ravai rang nangnih 
\q1 
\v 19 \x + \xo 3:19 \xt Job 7:21; 1Co 15:47; 2Th 3:10; Heb 9:27\x*Pieipak ah nangkir masheng nang mai ah hu moshok a nekleshak nangishak rang a inih. 
\q1 Ajarla hin ah put ah nang kha inuruloi inih, 
\q1 Vaiphin nangnih keng, vaiphin a kir rang nangnih.” 
\b 
\p 
\v 20 \x + \xo 3:20 \xt 2Co 11:3; 1Ti 2:13\x*Khan Adam na ama inkonu riming kha Eve\f + \fr 3:20 \fk Eve\ft : Mahi Hebrew chawng hi ringna ninawkle aring tina inih.\f* tia pho pe joi, ajarla ama kha aring kholok unu inih. 
\p 
\v 21 Jehovah Pathien na Adam le ama inkonu rang mevun pon kon pe a amani kha rieshiei mashak joi. 
\p 
\v 22 Khashole Jehovah Pathien na ruti, “Hilah, miring kha atha le ashie jet a kieini khat ang a awm joi. Tun ama na ukhut shawn a ringna thingkung hinawm shak rang arah khiek a shak a kumshawt a ring thiei joi.” 
\v 23 Khajarkhan Jehovah Pathien na ama kha Eden rohon ah put ah, ama iruloina pieipak kha aritna rang, rumeshe joi. 
\v 24 \x + \xo 3:24 \xt 1Sa 4:4; 2Sa 6:2; 2Re 19:15; 2Ku 5:8; Job 40:19; Isa 37:16; Eze 10:1\x*Khatikhan miring kha runawt joi. Eden rohon shim tieng khan cherubim le mieichonshok shie rikip ah aper chemjam khat hi ringna thingkung lutna kha rungna rang rutet joi. 
\c 4 
\s1 Cain na Abel Ithatna 
\p 
\v 1 Adam na ama inkonu Eve kha rushit joi, khan ama na nairuvawng a Cain\f + \fr 4:1 \fk Cain\ft : Mahi Hebrew chawng hi imuk ti dan a awm.\f* runiei joi. Ama na ruti, “Jehovah jar a apa kieniei joi.” 
\v 2 \x + \xo 4:2 \xt Luk 11:50-51\x*Khan anaipangpa Abel runieiret. Abel kha kengam jawk miring runih, khan Cain kha loithaw miring runih. 
\v 3 \x + \xo 4:3 \xt Raw 2:1-2; Jat 18:12; Isa 43:23; Jer 41:5\x*Pha ashe dungjuia Cain na Jehovah dieng pieipak arah eshen kha katniei khat a pek rang vak chawi. 
\v 4 \x + \xo 4:4 \xt Kac 13:2,12; Raw 3:16; 2Ku 29:35; Heb 11:4\x*Abel na kengamhawi hai kar a sharapa le amani thai hai kha vak chawi. Jehovah na Abel le ama katniei chung khan ningrunit pe. 
\v 5 \x + \xo 4:5 \xt Heb 11:4; 1Jo 3:12; Jud 1:11\x*Inia Cain le ama katniei chung khan ningrunit pe mak. Khajarkhan Cain kha ajenga rushang a amai rumukhut joi. 
\p 
\v 6 \x + \xo 4:6 \xt Jon 4:4\x*Jehovah na Cain dieng ruti, “Ithaw a shang maw nangnih, ithaw a nang mai nangimukhut maw nih? 
\v 7 \x + \xo 4:7 \xt Jat 32:23; Job 11:15; Lah 27:3; Isa 59:12; Rom 6:16\x*Nang na adik kha nangthaw a tu, nang mai kha alar boi rang a maw nih? Adik boi kha nangthaw a tu munu na mawkawt kung ah nangakchak a awm. Khan ama na nang kha inarak jawt inih, makha nangidek ngam rang a shok.” 
\p 
\v 8 \x + \xo 4:8 \xt Mat 23:35; Luk 11:51; 1Jo 3:12; Jud 1:11\x*Cain na anaipangpa Abel dieng ruti, khan amani adin u loimun ah ruawm u lai khan, Cain na anaipangpa Abel chung a lunghang rumothoi a ama kha ruthat joi. 
\p 
\v 9 Khashole Jehovah na Cain dieng ruti, “Nang naipangpa Abel kha khoshekawt a maw awm joi.” Ama na rumashang, “Kiei jet mi'ing, kiei hi kanaipangpa apana maw kanih?” 
\p 
\v 10 \x + \xo 4:10 \xt Kac 21:12; Jat 35:33; Job 16:18; Heb 12:24; Cha 6:9-10\x*Makhan Jehovah na ruti, “Imaw nangithaw joi? Nang naipangpa thishen kha na pieipak ah put ah kiei dieng hawng ra'ai. 
\v 11 \x + \xo 4:11 \xt Ddi 11:28; 2Re 2:24\x*Tun nang kha pumbot nangnih joi, khan nang khut ah put ah nang naipangpa thishen nek rang a abai kham a awm pieipak ah put ah inawnawt nih joi. 
\v 12 \x + \xo 4:12 \xt Raw 26:17,36; Ddi 28:15-24\x*Nang na pieipak kha nangrit pha a, ama na arah moshok rang aranak nepeh lai naw nih. Nang hi rieliei chung hin mitan le michai nangnih rangnih joi.” 
\p 
\v 13 Cain na Jehovah dieng ruti, “Kiei rang a chepna hi kidoi ngam rang a nek a liendet joi. 
\v 14 \x + \xo 4:14 \xt Raw 24:17; Jat 35:19,27,33; 1Re 2:32; 2Re 11:16; Lah 51:11; Jer 7:15\x*Hilah, ram ah put ah kiei hi von nangnawnawt joi, khan nang maikung ah put ah kiei rethe kha kanih joi. Kiei hi mitan le rieliei hin achai miring kha kanih rangnih joi. Khan kiei anamuh rikip na kiei hi nathat rangnih joi.” 
\p 
\v 15 \x + \xo 4:15 \xt Kac 21:20; Raw 6:21; Lah 79:12; Eze 9:4,6\x*Makhan Jehovah na Cain dieng ruti, “Khajarkhan Cain athat tukha nitjoiawm, ama chung a tum shiri phuhen loi rangnih.” Khan ama amuh tukhat na thatna boi rang, Jehovah na Cain chung ah madangna khat atet pe joi. 
\p 
\v 16 \x + \xo 4:16 \xt Jer 52:3; Jud 1:11\x*Khashole Cain na Jehovah maikung ah put rushe a, Eden nishokna tieng a awm, Nod ram khan ruawm joi. 
\s1 Cain Thoinakeina 
\p 
\v 17 \x + \xo 4:17 \xt Lah 55:9\x*Khan Cain na ama inkonu kha rushit, khan ama na nairuvawng a Enoch runiei joi. Khan ama na khopui khat rumothoi a makha, ashapa riming mujui a, Enoch tia riming rupek. 
\v 18 Enoch na Irad runiei, Irad na Mehujael runiei, Mehujael na Methushael runiei, khan Methushael na Lamech runiei. 
\p 
\v 19 \x + \xo 4:19 \xt Ddi 21:15; Rut 4:11; 1Sa 1:2\x*Lamech na inkonu idi runiei. Akhatnu riming kha Adah iti, khan adi changna riming kha Zillah iti. 
\v 20 Adah na Jabal runiei. Ama kha uilear jawk a ponin ah awm hai apa runih. 
\v 21 \x + \xo 4:21 \xt Kac 15:20; 1Sa 16:16; Job 21:12; Isa 16:11; Dan 3:5\x*Anaipangpa riming kha Jubal inih. Ama kha sharangdar le roshem leh radai hai apa runih. 
\p 
\v 22 \x + \xo 4:22 \xt Kac 35:35\x*Khan Zillah na'awm Tubal Cain runiei. Ama kha shumeng le thir khutshui kholok akon miring runih. Tubal Cain naipangnu kha Naamah inih. 
\p 
\v 23 \x + \xo 4:23 \xt Lah 94:1\x*Lamech na ama inkonu idi dieng ruti, 
\b 
\q1 “Adah le Zillah, kiriei hi rangai u roh. 
\q1 Lamech inkonu idi, kiriei hi rangairep u roh, 
\q1 Kiei nawmawpawp miring khat kathat joi, 
\q1 Shanai khat na kiei hi nepeh jar khan. 
\q1 
\v 24 \x + \xo 4:24 \xt Kon 4:15; Ddi 32:35; Lah 18:47; Isa 35:4; Jer 51:56; Nah 1:2\x*Cain rang tum shiri phuhen loi joiatu, 
\q1 Lamech rangtu shawmshiri lieishiri ruhut loi rangnih.” 
\s1 Adam na Seth Inieina 
\p 
\v 25 \x + \xo 4:25 \xt 1Ku 1:1\x*Khan Adam na ama inkonu kha rushitret, khan ama na shapa khat runiei. Ama riming kha Seth\f + \fr 4:25 \fk Seth\ft : Mahi Hebrew chawng hi imadan ti dan a awm.\f* tia rupho pe. Ama na ruti, “Ajarla Cain na iruthat Abel ruhut a Pathien na kiei dieng ishik chicha nepek joi.” 
\v 26 \x + \xo 4:26 \xt Kac 17:15; 1Re 18:24; Zep 3:9; Luk 3:38; Tir 2:21\x*Khan Seth na shapa khat runiei, khan ama riming kha Enosh tia rupho pe. Khan ah put khan miring hai na Jehovah riming akoi iruput inih. 
\c 5 
\s1 Adam Chicha hai 
\p 
\v 1 \x + \xo 5:1 \xt Kon 1:26-27; Eph 4:24; Col 3:10\x*Mahi Adam chicha hai rishim behangbuk kha inih. Pathien na miring irukon nikho khan, ama na ama kha Pathien mehpok a irukon inih. 
\v 2 \x + \xo 5:2 \xt Mat 19:4; Mar 10:6; Gal 3:28\x*Nupang le apa khat a amani kha rukon a amani kha ama na rahvan rupek. Khan amani irukonna nikho ah put khan Manmieshie tia rukoi joi. 
\v 3 \x + \xo 5:3 \xt Luk 3:38; 1Co 15:49\x*Adam kha kum rajakhat shawmthum ruring phakhan ama mehpok a le ama rilimtak a shapa khat runiei. Ama riming kha Seth ruti pe. 
\v 4 Adam na Seth runiei shole kum rajariet ruring. Khan ama na shanu shapa runiei. 
\v 5 \x + \xo 5:5 \xt Heb 9:27\x*Khatikhan Adam kha kum rajako shawmthum ruring a ruthi joi. 
\p 
\v 6 \x + \xo 5:6 \xt Luk 3:38\x*Seth kha kum rajakhat rahnga ruring a Enosh runiei. 
\v 7 Seth na Enosh runiei shole kum rajariet leh shiri ruring, khan ama na shanu le shapa runiei. 
\v 8 Khatikhan Seth kha kum rajako shawm lieidi ruring a ruthi joi. 
\p 
\v 9 \x + \xo 5:9 \xt 1Ku 1:2; Luk 3:37\x*Enosh kha kum shawmko ruring a Cainan runiei. 
\v 10 Enosh na Cainan runiei shole kum rajariet shawm lieirahnga ruring, khan ama na shanu shapa runiei. 
\v 11 Khatikhan Enosh kha kum rajako le rahnga ruring a ruthi joi. 
\p 
\v 12 \x + \xo 5:12 \xt 1Ku 1:2; Luk 3:37\x*Cainan kha kum shawmshiri ruring a Mahalalel runiei. 
\v 13 Cainan na Mahalalel runiei shole kum rajariet shawmmili ruring. Ama na shanu shapa runiei. 
\v 14 Khatikhan Cainan kha kum rajako shawm ruring a ruthi joi. 
\p 
\v 15 \x + \xo 5:15 \xt 1Ku 1:2; Luk 3:37\x*Mahalalel kha kum shawmruk lieirahnga ruring a Jared runiei. 
\v 16 Mahalalel na Jared runiei shole kum rajariet shawmthum ruring, khan ama na shanu shapa runiei. 
\v 17 Khatikhan Mahalalel kha kum rajariet shawmko lieirahnga ruring a ruthi joi. 
\p 
\v 18 \x + \xo 5:18 \xt 1Ku 1:3; Luk 3:37; Jud 1:14\x*Jared kha kum rajakhat shawmruk lieidi ruring a Enoch runiei. 
\v 19 Jared na Enoch runiei shole kum rajariet ruring, khan ama na shanu shapa runiei. 
\v 20 Khatikhan Jared kha kum rajako shawmruk lieidi ruring a ruthi joi. 
\p 
\v 21 \x + \xo 5:21 \xt 1Ku 1:3; Luk 3:37\x*Enoch kha kum shawmruk lieirahnga ruring a Methuselah runiei. 
\v 22 \x + \xo 5:22 \xt 2Re 20:3; Lah 116:9; Mic 6:8; Mal 2:6; 1Th 2:12\x*Enoch na Methuselah runiei shole Pathien leh kum rajathum rulawn, khan ama na shanu shapa runiei. 
\v 23 Khatikhan Enoch na kum rajathum shawmruk lieirahnga ruring. 
\v 24 \x + \xo 5:24 \xt 2Re 2:1,11; Heb 11:5; Jud 1:14\x*Enoch kha Pathien leh rulawn. Khan Pathien na ruchawi joi jar khan ama kha ruawm lai mak. 
\p 
\v 25 \x + \xo 5:25 \xt 1Ku 1:3; Luk 3:36\x*Methuselah kha kum rajakhat shawmriet lieishiri ruring a Lamech runiei. 
\v 26 Methuselah na Lamech runiei shole kum rajashiri shawmriet lieidi ruring, khan ama na shanu shapa runiei. 
\v 27 Khatikhan Methuselah kha kum rajako shawmruk lieiko ruring a ruthi joi. 
\p 
\v 28 Lamech kha kum rajakhat shawmriet lieidi ruring a shapa khat runiei. 
\v 29 \x + \xo 5:29 \xt 1Ku 1:4; Luk 3:36\x*Khan ama na ama riming kha Noah\f + \fr 5:29 \fk Noah\ft : Mahi Hebrew chawng hi shawmuchum iti dan a awm.\f* tia rupho pe a ruti, “Jehovah na pumirubot pieipak jar a, nochonthaw le nukhut rawgawilam a nithaw chung jar hin, mahi na kieini hi nomohoi rangnih.” 
\v 30 Lamech na Noah runiei shole kum rajarahnga shawmko lieirahnga ruring, khan ama na shanu shapa runiei. 
\v 31 Khatikhan Lamech kha kum rajashiri shawmshiri lieishiri ruring a ruthi joi. 
\p 
\v 32 \x + \xo 5:32 \xt 1Ku 1:4; Luk 3:36\x*Noah kha kum rajarahnga runih shole, Noah na Shem, Ham, khan Japheth runiei. 
\c 6 
\s1 Rieliei ah Tuilienna 
\p 
\v 1 Rieliei hin miring rawp hawng put phakhan amani na shanu runiei u. 
\v 2 \x + \xo 6:2 \xt Ddi 21:11; Job 1:6\x*Pathien shapa hai kha na manmieshie shanu hai kha metha khat a hawng muk u joi. Khan amani na amama imadan hai kha amani inkonu rang ruloi u joi. 
\p 
\v 3 \x + \xo 6:3 \xt Job 10:9; 34:14; Lah 78:39; Isa 40:6; 57:16; Gal 5:16-17; 1Pe 3:20\x*Khashole Jehovah na ruti, “Karatha hi na miring kha kumshawt a midik naw nih, ajarla ama hi taksha inih. Inia ama ringkho hi kum rajakhat shawmdi nih rangnih.” 
\v 4 \x + \xo 6:4 \xt Jat 13:33\x*Khalaikhan rieliei chung ah Niphil hai ruawm u. Makha anuk leh khanawm Pathien shapa hai na manmieshie shanu hai leh rurishih u a nai runiei u. Amani kha ashawt pha lai a mirat hai le rimingshe hai kha runih u. 
\p 
\v 5 \x + \xo 6:5 \xt Job 34:26; Lah 14:1-3; Jer 1:16; Eze 3:19\x*Rieliei ah miring thatna boi alien, khan ama mulung shung a chatboia ajenga ashie imining, makha Jehovah na rumuk. 
\v 6 \x + \xo 6:6 \xt Kac 32:14; 1Sa 15:11,35; 2Sa 24:16; Isa 63:10; Jer 18:7-10; Eph 4:30\x*Khan Jehovah na rieliei ah miring irukon kha rushir pui, khan mulungrunat pui. 
\v 7 \x + \xo 6:7 \xt Kon 6:6; Eze 33:28; Amo 7:3,6; Zep 1:2,18\x*Makhan Jehovah na ruti, “Kirukon miring kha rieliei ah put ah mathang rang kanih joi. Miring le ramsha dire, vawn a rawshawn a alawn, roram ah va hai mathang rang kanih joi. Ajarla amani kirukon khan kiei kashir joi.” 
\v 8 \x + \xo 6:8 \xt Kac 33:12; Jat 11:15; Rut 2:2; Eze 14:14; Luk 1:30; Tir 7:46\x*Inia Noah khatu Jehovah maikung a numpokmirit rumuk. 
\p 
\v 9 \x + \xo 6:9 \xt Chi 2:7; Eze 14:14; Luk 1:6; 2Pe 2:5\x*Hihaihi Noah chicha hai rishim behangbuk kha inih. Noah kha midik, ama rong khan mietiekboi miring runih. Noah na Pathien leh rulawn. 
\v 10 \x + \xo 6:10 \xt Luk 3:36\x*Noah na shapa uthum runiei. Amani kha Shem, Ham, khan Japheth runih u. 
\p 
\v 11 \x + \xo 6:11 \xt Ddi 31:29; Ram 2:19; Eze 7:23; Mal 2:16\x*Pathien maikung a rieliei kha rutha mak. Rieliei kha thishennaishen na ruship. 
\v 12 \x + \xo 6:12 \xt Kac 32:7; Ddi 4:16\x*Khajarkhan Pathien na rieliei kha jong en. Makhan hilah, rutha mak, ajarla rieliei ah awm miring kholok ringchang dan kha rutha mak. 
\s1 Noah Rokongpui 
\p 
\v 13 \x + \xo 6:13 \xt Ddi 28:63\x*Pathien na Noah dieng ruti, “Miring kholok dawng kha kamaikung a hawng joi, ajarla amani jar a rieliei hin thishennaishen leh miship joi. Hilah, rieliei hi leh amani hi mathang rang kanih joi. 
\v 14 \x + \xo 6:14 \xt Kac 2:3; Heb 11:7; 1Pe 3:20\x*Nang rang gopher thing leh rokongpui khat kon rang roh. Rokongpui shung khan indan konrim roh, khan shunglevai khan kaphar\f + \fr 6:14 \fk kaphar\ft : Mahi koila a'ang ajawrthiei nieinak khat inih.\f* nawt roh. 
\v 15 Khan hitihin nangikon rang a inih: rokongpui udung kha rajang rajathum, arajai kha rajang shawmrahnga, khan rashang kha rajang shawmthum anih rang a inih. 
\v 16 Rokongpui rang khan pawp khat nangikon rang a inih. Makha uphu shok mala rajang khat vat leh nangitet rang a inih. Makha shir khan mawkawt nangimiding rang a inih. Akhat changna, adi changna khan athum changna thak tetrim a nangikon rang a inih. 
\v 17 \x + \xo 6:17 \xt Lah 29:10; 2Pe 2:5\x*Hilah, rieliei chung ah tuijongmielien rang kanih, ravan thoi ah awm phukshanthiei taksha kholok mathang rang kanih joi. Khan rieliei ah awm irikip thi rangnih joi. 
\v 18 \x + \xo 6:18 \xt Ddi 29:13-15; Isa 55:3; Jer 32:40; Eze 16:60; 1Pe 3:20\x*Inia nang leh kawrawjawtna miding rang kanih. Rokongpui khan nang nai hai, nang inkonu, khan nang moi hai leh nanglut rangnih. 
\v 19 Taksha a aring kholok kar a ididi, aring a tetna rang, rokongpui shung ah nangivakchawi rang a inih. Amani kha puilevar anih rang a inih. 
\v 20 Va hai kar a amani chat rikip, sha hai kar a amani chat rikip, pieipak ah vawn a rawshawn hai kar a amani chat rikip, ididi a aring a tetna rang, nang dieng va rangnih. 
\v 21 Shakthiei a awm nekleshak kholok nangichawi a nangibawm rang a inih. Makha nang rang le amani shak rang a inih.” 
\p 
\v 22 Khatikhan Noah na irikip, Pathien na ama dieng chawngirupek dungjuia, ruthaw joi. Khatikhan ama na ruthaw joi. 
\c 7 
\s1 Tuilien 
\p 
\v 1 \x + \xo 7:1 \xt Eze 14:14; Mat 24:38; Luk 17:26; Heb 11:7\x*Khashole Jehovah na Noah dieng ruti, “Nang inshung kholok leh rokongpui shung hin lut rang roh, ajarla mahi rong hin kamaikung a midik khat a kunumuk joi. 
\v 2 \x + \xo 7:2 \xt Ddi 14:3-20; Eze 44:23; Tir 10:14\x*Sha riethieng puilevar shirishiri, khan sha rono puilevar ididi chawi roh. 
\v 3 Khakhea, rieliei pumpui chung ah chicha aring a tetna rang, roram ah va puilevar shirishiri chawi roh. 
\v 4 \x + \xo 7:4 \xt Kac 24:18; Jat 13:25; 1Re 13:34; Job 37:11-13; Jer 28:16; Mat 4:2\x*Ajarla ni shiri shole rieliei chung hin ni shawmmili jan shawm mili romushur rang kanih, khan kirukon aring kholok rieliei ah put ah mathang rang kanih joi.” 
\v 5 Khan Jehovah na chawngirupek kholok Noah na ruthaw. 
\v 6 Tuilien na rieliei ruhup lai khan Noah kha kum rajaruk runih joi. 
\p 
\v 7 \x + \xo 7:7 \xt Kon 6:18; 7:3; Mat 24:38-39; Luk 17:27\x*Tuilien kha na jar chang a, Noah na ashapa hai, inkonu, khan omoi hai leh rokongpui khan rulut joi. 
\v 8 Sha riethieng hai, sha rono hai, va hai, khan pieipak chung ah vawn a rawshawn juleva rikip, 
\v 9 puilevar ididi kha Pathien na Noah dieng chawngirupek leh roroia, rokongpui shung khan Noah leh rulut u joi. 
\v 10 Ni shiri shole rieliei chung ah tuijonglien joi. 
\v 11 \x + \xo 7:11 \xt 2Re 7:2; Job 28:11; Lah 78:23; Chi 8:24,28; Isa 24:18; Eze 26:19; Amo 9:6; Mal 3:10\x*Noah ringkho kum rajaruk changna, adi changna thakho, makha thakho shung a ni shawm lieishiri changna khan, chimniei ah tui hawng put joi, khan roram pawp hai kha jong rawlawng joi. 
\v 12 \x + \xo 7:12 \xt 1Sa 12:17; Job 28:26\x*Khan rieliei chung a ni shawm mili jan shawm mili ro jong shur joi. 
\p 
\v 13 \x + \xo 7:13 \xt 1Pe 3:20; 2Pe 2:5\x*Khanitak khan Noah le ashapa hai: Shem, Ham, khan Japheth, Noah inkonu le ashapa hai inkonu uthum leh rokongpui shung khan rulut joi. 
\v 14 Sha rikip amama chat dungjuia, uilear rikip amama chat dungjuia, rieliei chung ah vawn a rawshawn juleva rikip amama chat dungjuia, va rikip amama chat dungjuia, khan va tintin na rulut u joi. 
\v 15 Ringphuk aniei taksha kholok ididi a Noah leh rokongpui shung khan rulut u joi. 
\v 16 Taksha puilevar rulut kholok kha Pathien na chawngirupek leh roroia rulut u inih. Khan Jehovah na shung ah rukhar joi. 
\p 
\v 17 Tuilien kha rieliei chung a ni shawmmili ruawm. Tui kha hawng lien shishit a rokongpui kha rieliei chung ah put rudawm joi. 
\v 18 Rieliei chung khan tui kha hawng phodet a hawng rawp a rokongpui kha tui na rulan joi. 
\v 19 \x + \xo 7:19 \xt Lah 104:6\x*Rieliei chung khan tui kha ajenga hawng lien a roram thoi ah mo rashang kholokshe kha hawng hup joi. 
\v 20 \x + \xo 7:20 \xt 2Pe 3:6\x*Tui kha chung tieng hawng pho a mo rashang kha rajang shawm lieirahnga khe a hawng hup joi. 
\v 21 \x + \xo 7:21 \xt 2Pe 3:6\x*Rieliei ah aring taksha, va hai, uilear le ramsha hai, rieliei ah vawn a rawshawn juleva, khan miring kholok ruthi joi. 
\v 22 Ram aho ah awm nar ah ringna phukshan kholok ruthi joi. 
\v 23 \x + \xo 7:23 \xt Job 14:19; Lah 90:5; Isa 28:2; Luk 17:27; Heb 11:7; 1Pe 3:20; 2Pe 2:5\x*Khatikhan rieliei ah aring a awm: miring le uilear, vawn a rawshawn juleva le roram ah va hai kholok rumathang joi. Amani kha rieliei ah put ah mathang joi. Noah le rokongpui shung ah ama leh ruawm hai ranga kha ruring u joi. 
\v 24 \x + \xo 7:24 \xt Job 12:15\x*Tuilien kha na rieliei kha ni rajakhat shawm rahnga iruhup inih. 
\c 8 
\s1 Tuilien Hawng Rakaina 
\p 
\v 1 \x + \xo 8:1 \xt Kac 2:24; Jat 10:9; 1Sa 1:11,19; 2Re 20:3; 1Ku 16:15; Neh 1:8; Job 12:15; 14:13; Lah 66:6; 105:42; Nah 1:4; Luk 1:54,72\x*Khashole rokongpui shung ah awm Noah le ramsha kholok, khan uilear kholok kha Pathien na rumininghep joi. Khan Pathien na rieliei kha rithi leh rumeshem a tui kha hawng rakai joi. 
\v 2 Chimniei le roram pawp rushing joi, khan roram ah ro kha rumabang joi. 
\v 3 Tui kha rieliei ah put chatboia hawng rakai joi. Ni rajakhat shawm rahnga mawtawr tieng khan tui kha rurakai joi. 
\v 4 \x + \xo 8:4 \xt Jer 51:27\x*Khashole ashiri changna thakho, makha thakho shung a ni shawm lieishiri changna khan rokongpui kha Ararat mo khan rurangah joi. 
\v 5 Thakho shawm changna shok masheng tui kha chatboia rurakai. Thakho ashawm changna khan, tha shung a akhat changna nikho khan mo chung hai kha rumalang joi. 
\p 
\v 6 \x + \xo 8:6 \xt Kon 6:16\x*Khan hitihin ruawm, ni shawmmili changna dawng tieng khan Noah na irukon rokongpui pawp kha rumawlawng joi. 
\v 7 \x + \xo 8:7 \xt Raw 11:15; Ddi 14:14; 1Re 17:4,6; Chi 30:17\x*Khashole ama na va'ak khat hi rutir. Makha na rieliei ah put ah tui kha char masheng shehawng a ruawm. 
\v 8 \x + \xo 8:8 \xt Lah 55:6; Isa 38:14; Jer 48:28; Eze 7:16; Hos 7:11; Nah 2:7; Mat 3:16; Joh 1:32\x*Rieliei mai ah put tui kha rakai joi maw ti aen vashu khatawm amatak ah put ah rutir. 
\v 9 Inia vashu kha eke muchumna rang muk boi jar khan rokongpui shung khan ama dieng hawng kir. Ajarla rieliei pumpui khan tui ruawm lai. Khajarkhan ama khut rushawn a rokongpui shung khan ruloi a ama dieng rutet. 
\v 10 Ama na ni shiri ishik rungakret, khan ama na vashu kha rokongpui ah put ah rutirret. 
\v 11 Tuntu vashu kha na nitak hin ama dieng hawng kir, khan hilah, olive bo ichin tharbak ener leh hawng ratam. Makhan Noah na rieliei ah put ah tui kha rakai joi iti kha rujet. 
\v 12 Khashole ama na ni shiri ishik rungakret, khan vashu kha rutir. Ama kha ama dieng hawng kir lai mak. 
\p 
\v 13 \x + \xo 8:13 \xt Kon 7:6\x*Khan hitihin ruawm, makhala kum rajaruk akhat, akhat changna thakho, makha thakho shung a akhat changna nikho khan tui kha rieliei ah put ruchar joi. Noah na rokongpui mukhu kha rulik a ruen, khan hilah, pieipak chungmai kha hober a ruawm joi. 
\v 14 Adi changna thakho, makha thakho shung a ni shawmdi lieishiri changna khan rieliei kha ruchar joi. 
\p 
\v 15 Khashole Pathien na Noah dieng ruti, 
\v 16 “Rokongpui ah put ah nang, nang inkonu, nang shapa hai, khan nang moi hai kha leh shok rang roh. 
\v 17 Nang leh awm taksha aring kholok: va hai le uilear hai khan rieliei chung ah vawn a rawshawn juleva rikip, vak moshok roh. Makha amani na rieliei hin rawjawhna rang, chitha a rieliei hin pungna rang a inih.” 
\v 18 \x + \xo 8:18 \xt 1Pe 3:20; 2Pe 2:5\x*Khajarkhan Noah na, ashapa hai, ama inkonu, khan omoi hai leh rushe a rushok joi. 
\v 19 Sha rikip, vawn a rawshawn juleva rikip, va rikip, khan rieliei ah aper irikip amama chat khan, rokongpui ah put ah vak shok u joi. 
\s1 Noah leh Rawjawtna 
\p 
\v 20 \x + \xo 8:20 \xt Kac 10:25; 17:15; Raw 1:3; Jat 6:11; Ram 6:26; Job 1:5\x*Khashole Noah na Jehovah dieng maicham rukon, khan sha riethieng rikip le va riethieng rikip ah put ah ruloi a maicham chung khan pumha a rupek joi. 
\v 21 \x + \xo 8:21 \xt Kac 29:18,25; Raw 1:9; Jat 15:3,7; Isa 54:9; Jer 17:9; 44:11; Mat 15:19; Rom 1:21; 2Co 2:15\x*Makhan Jehovah na biengbieng a manamhoi kha rumanam. Khashole Jehovah na ama mulung shung a ruti, “Miring jar a rieliei hi pumbotlak lai naw ning, ajarla miring mulung mining hi dawng lai ah put ah ashie inih. Khan kiruthaw kha ang a aring juleva mathang lai naw ning. 
\b 
\q1 
\v 22 \x + \xo 8:22 \xt Jos 3:15; Lah 67:6; 74:17; Jer 5:24; Zec 14:8\x*“Rieliei awm lai lim, 
\q1 Muchi tuk pha le parrawkhawm pha, 
\q1 Rachak le asha, 
\q1 Phabi le kholum, 
\q1 Shun le jan ngaw lai naw nih.” 
\c 9 
\p 
\v 1 \x + \xo 9:1 \xt Kon 1:28\x*Khajarkhan Pathien na Noah le ashapa hai kha rahvan rupek a amani dieng ruti, “Nang chitha u tana pung u roh, khan rieliei hin ship u roh. 
\v 2 Rieliei ah sha rikip na, roram ah va rikip na, rieliei ah vawn a rawshawn juleva kholok na, khan thampui ah nga kholok na nichih u rosho, khan chitroi khat a numuh u rosho. Amani kholok nang khut chung u a nepek joi. 
\v 3 \x + \xo 9:3 \xt Tir 10:15; Col 2:16\x*Aring a aper rikip nang nekleshak u chang rangnih. Ih kholok nangni dieng, shawboanram adum nang rang kinepek hi ang a amani hi kenepek joi. 
\v 4 \x + \xo 9:4 \xt Raw 3:17; Ddi 12:16,23-25; 1Sa 14:33; Eze 33:25; Tir 15:20,29\x*Khania aring taksha, nititu thishen ajaw taksha, shathiei naw tinih. 
\v 5 \x + \xo 9:5 \xt Kac 21:28-32; 1Re 2:32; 2Ku 24:22; Lah 9:12\x*Nang ringna u thishen rang khan ruhut loingir rang kanih. Ramsha rikip ah put ah, khan miring khut ah put ah ruhut loi rang kanih. Miring ulenai rikip khut ah put ah miring ringkho jar a ruhut loi rang kanih. 
\b 
\q1 
\v 6 \x + \xo 9:6 \xt Kon 1:26; Ram 9:24\x*“Mi thishen moshok ama kha, mi khat na ama thishen moshok pe rangnih, 
\q1 Ajarla Pathien na ama rilimtak khan a miring ikon inih. 
\q1 
\v 7 Nangni nang chitha u tana pung u roh, 
\q1 Rieliei chung hin retheh u tana pung u roh.” 
\b 
\p 
\v 8 Khashole Pathien na Noah le ashapa hai dieng ruti, 
\v 9 “Kiei rangtu, hilah, nangni le nang nuk a nang chicha hai leh rawjawtna miding rang kanih. 
\v 10 Nangni leh awm ringphuk aniei juleva rikip: va hai, uilear hai, rieliei ah nang leh awm sha rikip, rokongpui shung ah vak shok rikip, rieliei ah awm sha rikip leh rawjawtna miding rang kanih. 
\v 11 Hitihin nangni leh rawjawt rang kanih, makhala taksha kholok tuilien na mathangret iti awmlai naw nih, khan rieliei hi mathangna rang tuilien iti awmret lai naw nih.” 
\s1 Shumratang Jetna 
\p 
\v 12 \x + \xo 9:12 \xt Kac 12:14; Raw 3:17; Jat 10:8\x*Khan Pathien na ruti, “Nangni leh awm ringphuk aniei juleva rikip le dawn a ajong rang a rong rang khan, kiei le nangni kar a rawjawtna jetna kha hi inih: 
\v 13 \x + \xo 9:13 \xt Eze 1:28; Cha 4:3\x*Romiei shung ah shumratang kimiding joi, mahi kiei le rieliei kar a rawjawtna jetna kha nih rangnih. 
\v 14 Rieliei chung ah romiei kha kurubuk mashak pha a mahi shok rangnih, shumratang kha romiei shung ah malang rangnih. 
\v 15 \x + \xo 9:15 \xt Kac 2:24; Raw 26:42,45; Ddi 7:9; Lah 89:34; Eze 16:60\x*Kiei le nangni, khan ringphuk aniei juleva rikip kar a rawjawtna kha mininghep rang kanih, tuilien na taksha kholok mathangret iti awm lai naw nih. 
\v 16 \x + \xo 9:16 \xt Lah 105:9-10; Jer 31:31-34; Eze 16:60; Heb 13:20\x*Shumratang kha romiei kar a awm phakhan, mahi en a rieliei chung ah awm ringphuk aniei juleva rikip le Pathien kar a kumshawt rawjawtna kha mininghep rang kanih.” 
\v 17 Pathien na Noah dieng ruti, “Mahi kiei le rieliei chung ah awm taksha kholok kar a rawjawtna kirumiding jetna kha inih.” 
\p 
\v 18 \x + \xo 9:18 \xt Luk 3:36\x*Rokongpui ah put ah vak shok Noah shapa hai kha Shem, Ham, khan Japheth runih u. Khan Ham kha Canaan apa runih. 
\v 19 \x + \xo 9:19 \xt Kon 9:1,7; 10:32; 1Ku 1:4\x*Hi hai uthum hi Noah shapa hai kha runih, khan amani ah put rieliei kholok rurawjawh inih. 
\p 
\v 20 Noah na loithaw ruput a drakha rohon ruroko. 
\v 21 Ama na ju runek a rukhawp joi. Ama na ponledier boi a ponin ah ruja joi. 
\v 22 \x + \xo 9:22 \xt Hab 2:15\x*Canaan apa Ham na ama apa ponledierboi kha rumuk a vai ah awm ulenai idi dieng ruriei joi. 
\v 23 Khania Shem le Japheth na ponledier ruloi u a makha adinre dar hai khan rubang u, khan rurakai u a ponledierboi apa u kha rumukhu u. Amani mai hai kha rumiehiei u a apa u ponledierboi kha rumuh u mak. 
\p 
\v 24 Noah na jukhawp ah put ah ruche phakhan ashapa naipanglam na ama dieng ah iruthaw kha rujet joi. 
\v 25 \x + \xo 9:25 \xt Kac 20:5; Jos 9:23\x*Ama na ruti, 
\b 
\q1 “Canaan chung a pumbotna awm rosho, 
\q1 Ulenai hai dieng shok hai shok kha chang rosho.” 
\b 
\p 
\v 26 \x + \xo 9:26 \xt Kac 18:10\x*Ama na ruti, 
\b 
\q1 “Shem Pathien Jehovah kha mapak chang rosho, 
\q1 Khan Canaan kha amani shok chang rosho. 
\q1 
\v 27 Pathien na Japheth ram kha mielien rosho, 
\q1 Khan Shem ponin hai khan awm rosho, 
\q1 Khan Canaan kha amani shok chang rosho.” 
\b 
\p 
\v 28 Tuilien shole Noah kha kum rajathum shawmrahnga ruring. 
\v 29 Khan Noah kha kum rajako shawmrahnga ruring a ruthi joi. 
\c 10 
\s1 Noah Chicha Hai 
\p 
\v 1 \x + \xo 10:1 \xt 1Ku 1:4\x*Noah shapa hai: Shem, Ham khan Japheth chicha hai rishim behangbuk kha hi inih. Tuilien shole amani na shapa hai runiei u. 
\s2 Japheth Nai Hai 
\r 1Ku 1:5-7 
\p 
\v 2 \x + \xo 10:2 \xt Eze 38:2,6; Cha 20:8\x*Japheth nai hai kha Gomer, Magog, Madai, Javan, Tubal Meshech, khan Tiras runih u. 
\v 3 \x + \xo 10:3 \xt Jer 51:27; Eze 27:14\x*Gomer shapa hai kha Ashkenaz, Riphath, khan Togarmah runih u. 
\v 4 \x + \xo 10:4 \xt Jat 24:24; Jer 2:10; Dan 11:30\x*Javan shapa hai kha Elishah, Tarshish, Kittim, khan Dodanim runih u. 
\v 5 Hihaihin ah put ah phung shikshik miring hai kha amama chawng dungjuia, amama inshung dungjuia, khan amama phung hai kha kawmchangram khan rureshen u. 
\s2 Ham Nai Hai 
\r 1Ku 1:8-16 
\p 
\v 6 \x + \xo 10:6 \xt 2Ku 12:3; Eze 30:4,9; Nah 3:9\x*Ham shapa hai kha Cush, Mizraim, Put, khan Canaan runih u. 
\v 7 \x + \xo 10:7 \xt 1Ku 1:32; Lah 72:10\x*Cush shapa hai kha Seba, Havilah, Sabtah, Raamah, khan Sabteca runih u. Khan Raamah shapa hai kha Sheba le Dedan runih u. 
\p 
\v 8 \x + \xo 10:8 \xt Mic 5:6\x*Cush na Nimrod runiei. Ama kha rieliei chung a miring arat khat runih. 
\v 9 \x + \xo 10:9 \xt 1Ku 1:10\x*Ama kha Jehovah maikunga shanawt miring arat khat runih. Khajarkhan hitihin ruti u, “Jehovah maikung a Nimrod shanawt arat a'ang inih.” 
\v 10 \x + \xo 10:10 \xt 2Ku 36:17; Zec 5:11\x*Khan ama rengchangna putna kha Shinar ram ah awm Babel, Erech, Accad, khan Calneh kha runih. 
\v 11 \x + \xo 10:11 \xt 2Re 19:36; Isa 37:37; Jon 1:2; Nah 1:1; Zep 2:13\x*Makha ram ah put ah Assyria ah rushe a Nineveh, Rehoboth-Ir, Calah, amani kha rumothoi. 
\v 12 Khan Nineveh le Calah kar a awm Resen kha rumothoi. Mahi khopui alien khat runih. 
\p 
\v 13 Mizraim na Ludim, Anamim, Lehabim, Naphtuhim, 
\v 14 \x + \xo 10:14 \xt Jos 13:2; 1Ku 1:12\x*Pathrusim, khan Casluhim runiei. Ama ah put ah Philisti le Caphtorim hawng shok inih. 
\p 
\v 15 \x + \xo 10:15 \xt Kac 4:22; Jat 1:20; Jos 1:4; 1Ku 1:13; Eze 16:3\x*Canaan na sharapa Sidon le Heth 
\v 16 \x + \xo 10:16 \xt Jos 2:10; 1Ku 11:4; 2Ku 8:7\x*khan Jebus ah awm miring hai, Amor ah awm miring hai, Girgashi miring hai, 
\v 17 \x + \xo 10:17 \xt Ddi 7:1; Ram 3:3\x*Hivi ah awm miring hai, Arki ah awm miring hai, khan Sini ah awm miring hai, 
\v 18 \x + \xo 10:18 \xt Kac 13:11; Ram 1:1; 1Ku 18:3; Eze 27:8\x*Arvada miring hai, Zemari ah awm miring hai, khan Hamath ah awm miring hai kha runiei. Unuk tieng Canaan miring hai kha rurajai u joi. 
\v 19 \x + \xo 10:19 \xt Jer 25:20; Amo 1:6; Zep 2:4\x*Canaan miring hai ramri kha Sidon ah put ah Gerar tieng she a Gazashe inih. Khan Sodom, Gomorrah, Admah le Zeboiimshe nangshe leh Lashashe inih. 
\v 20 Amani inshung hai dungjuia, Amani chawng hai dungjuia, amani ram hai dungjuia le amama phung hai dungjuia, hihaihi Ham shapa hai kha inih. 
\s2 Shem Nai Hai 
\r 1Ku 1:17-23 
\p 
\v 21 \x + \xo 10:21 \xt Jat 24:24\x*Ulienpa Japheth, Eber nai hai kholok apa Shemawm nai hai kha runiei. 
\v 22 \x + \xo 10:22 \xt 2Re 5:1; Isa 66:19; Eze 27:23\x*Shem shapa hai kha Elam, Asshur, Arphaxad, Lud, khan Aram runih u. 
\v 23 \x + \xo 10:23 \xt Job 1:1; Jer 25:20\x*Aram shapa hai kha Uz, Hul, Gether, khan Mash runih u. 
\v 24 \x + \xo 10:24 \xt Luk 3:35\x*Arphaxad na Shelah runiei, khan Shelah na Eber runiei. 
\v 25 Khan Eber na shapa idi runiei, akhatpa riming kha Peleg\f + \fr 10:25 \fk Peleg\ft : Mahi Hebrew chawng hi reshenna itina inih.\f* runih, ajarla ama nikho hai khan rieliei kha rureshen inih. Khan anaipangpa riming kha Joktan runih. 
\v 26 Joktan na Almodad, Sheleph, Hazarmaveth, Jerah, 
\v 27 \x + \xo 10:27 \xt Eze 27:19\x*Hadoram, Uzal, Diklah, 
\v 28 \x + \xo 10:28 \xt 1Re 10:1; Job 6:19; Isa 60:6\x*Obal, Abimael, Sheba, 
\v 29 \x + \xo 10:29 \xt 1Re 9:28; 1Ku 29:4; Job 22:24; Lah 45:9; Isa 13:12\x*Ophir, Havilah, khan Jobab runiei. Hi hai kholok hi Joktan nai hai kha runih. 
\v 30 Amani na Mesha ah put ah Sepharshe nangshe leh nishokna tieng ah awm moshe kha amani ruawmna u inih. 
\v 31 Hihaihi, amani inshung hai dungjuia, amani chawng hai dungjuia, amani ram hai dungjuia, khan amani phung hai dungjuia, Shem shapa hai runih u. 
\p 
\v 32 Hihaihi, amani chicha hai dungjuia, amani phung hai thoinakeina dungjuia, Noah shapa hai inshung hai kha runih u. Khan hin ah put ah, tuilien shole, rieliei chung ah phung hai kha rureshen inih. 
\c 11 
\s1 Babel ah Chawng Reheshuna 
\p 
\v 1 Rieliei kholok hin chawng khat le chawngrama hai khatte ruawm. 
\v 2 \x + \xo 11:2 \xt Kon 10:10; 14:1; Dan 1:2\x*Amani na shim tieng ah put ah rushe u a Shinar ram ah phaijaw khat irumuk u leh roroia, makhan ruawm u. 
\v 3 \x + \xo 11:3 \xt Kac 1:14; Isa 9:10; Jer 43:9; Amo 5:11\x*Khashole amani na khatlekhat dieng ruti u, “Khai, kieini na chek kon u taia thaninga ha u rawi.” Amani na lung ruhut a chek, khan cement ruhut a homer\f + \fr 11:3 \fk homer\ft : Mahi koila le lungchieriet ipawr a ikon nieinak khat inih.\f* rurotokna u. 
\v 4 \x + \xo 11:4 \xt Ddi 30:3; 1Re 22:17; Est 3:8; Job 20:6; Lah 44:11; Jer 31:10; 51:53; Eze 6:8; Joe 3:2\x*Amani na ruti u, “Khai, kieini rang khopui khat le khan roram ashok moidawn khat kon u taia niriming u meshe u rawi, khanawkatu rieliei kholok mai chung hin neretheh u rang keng joi.” 
\p 
\v 5 \x + \xo 11:5 \xt Kac 3:8\x*Khania manmieshie hai na irukon a ruawm u khopui le moidawn kha aen rang Jehovah na jong chum joi. 
\v 6 Jehovah na ruti, “Hilah, miring hai khaw khat nih u joi, khan kholok na chawng khatte niei u joi. Amani na chon hi putlim u lai, inia tuntu amani na thaw rang iti kha ih na'awm khar ngam lai naw nih. 
\v 7 \x + \xo 11:7 \xt Ddi 28:49; Isa 28:11; Jer 5:15; 1Co 14:2,11\x*Khai, chum u taia, akhatlekhat chawng rejetna boi rang, amani chawng khu jong reheshu mashak rang rawi.” 
\v 8 \x + \xo 11:8 \xt Ddi 32:8; Luk 1:51\x*Khatikhan Jehovah na amani kha khan ah put ah rieliei chungmai kholok khan ruretheh mashak joi, khan khopui kon kha rubang u joi. 
\v 9 \x + \xo 11:9 \xt Lah 55:9; Tir 2:5-11\x*Khajarkhan makha riming kha Babel\f + \fr 11:9 \fk Babel\ft : Mahi Hebrew chawng hi reheshuna itina inih.\f* ruti joi, ajarla Jehovah na rieliei kholok chawng kha irureheshu mashak inih. Khan ah put ah Jehovah na amani kha rieliei chungmai kholok chung ah irutheh inih. 
\s1 Shem Chicha Hai 
\r 1Ku 1:17-27 
\p 
\v 10 \x + \xo 11:10 \xt Luk 3:36\x*Mahi Shem chicha hai rishim behangbuk kha inih: Shem kha kum rajakhat runih joi. Khan, tuilien anuk kum idi shole, Arphaxad runiei. 
\v 11 Arphaxad kha runiei shole, Shem kha kum rajarahnga ruring, khan shanu shapa runiei. 
\p 
\v 12 \x + \xo 11:12 \xt Luk 3:35\x*Arphaxad kha kum shawmthum lieirahnga rushok phakhan ama na Shelah runiei. 
\v 13 Khan Shelah kha runiei shole, Arphaxad kha kum rajamili uthum ruring, khan shanu shapa runiei. 
\p 
\v 14 \x + \xo 11:14 \xt Luk 3:35\x*Shelah kha kum shawmthum rushok phakhan ama na Eber runiei. 
\v 15 Eber runiei shole, Shelah kha kum rajamili uthum ruring, khan shanu shapa runiei. 
\p 
\v 16 \x + \xo 11:16 \xt Luk 3:35\x*Eber na kum shawmthum lieimili khan Peleg runiei. 
\v 17 Ama na Peleg runiei shole Eber kha kum rajamili shawmthum ruring, khan ama na shanu shapa runiei. 
\p 
\v 18 \x + \xo 11:18 \xt Luk 3:35\x*Peleg na kum shawmthum rushok phakhan Reu runiei. 
\v 19 Ama na Reu runiei shole, Peleg kha kum rajadi oko ruring, khan ama na shanu shapa runiei. 
\p 
\v 20 \x + \xo 11:20 \xt Luk 3:35\x*Reu na kum shawmthum lieidi rushok phakhan Serug runiei. 
\v 21 Ama na Serug runiei shole, Reu kha kum rajadi shiri ruring, khan ama na shanu shapa runiei. 
\p 
\v 22 \x + \xo 11:22 \xt Luk 3:34\x*Serug na kum shawmthum rushok phakhan Nahor runiei. 
\v 23 Ama na Nahor runiei shole, Serug kha kum rajadi ruring, khan ama na shanu shapa runiei. 
\p 
\v 24 \x + \xo 11:24 \xt Jos 24:2; Luk 3:34\x*Nahor kha kum shawmdi lieiko rushok phakhan Terah runiei. 
\v 25 Nahor na Terah runiei shole kum rajakhat shawm lieiko ruring, khan ama na shanu shapa runiei. 
\p 
\v 26 \x + \xo 11:26 \xt Jos 24:2\x*Terah kha kum shawmshiri rushok leh Abram, Nahor, khan Haran runiei. 
\s1 Terah Chicha Hai 
\p 
\v 27 \x + \xo 11:27 \xt Luk 17:28; 2Pe 2:7\x*Mahi Terah chicha hai rishim behangbuk kha inih: Terah na Abram, Nahor, khan Haran runiei. Haran na Lot runiei. 
\v 28 \x + \xo 11:28 \xt Neh 9:7; Job 1:17; Eze 23:23\x*Khan apa Terah dam lai khan Haran kha ama shokna Chaldee miring hai ram Ur khan ruthi joi. 
\v 29 \x + \xo 11:29 \xt Kon 17:15; 22:20; 24:10,15\x*Khashole Abram le Nahor na inkonu ruloi u: Abram inkonu riming kha Sarai ruti, khan Nahor inkonu riming kha Milcah ruti. Ama kha Haran shanu runih. Haran kha Milcah le Iscah apa kha runih. 
\v 30 \x + \xo 11:30 \xt Ram 13:2; 1Sa 1:5; Lah 113:9; Luk 1:7,36\x*Khania Sarai kha nairong runih, ama na nai runiei mak. 
\p 
\v 31 \x + \xo 11:31 \xt Eze 22:11; 27:23; Mic 7:6; Tir 7:4\x*Terah na ashapa Abram le utupa Lot, Haran shapa, khan omoinu Sarai, ashapa Abram inkonu, amani kha ruchawi a Chaldee miring hai ram Ur ah put ah Canaan tieng ruhawng joi, khan Haran ah rushok a makhan ruawm. 
\v 32 \x + \xo 11:32 \xt Jos 24:2\x*Terah nikho hai kha kum rajadi rahnga runih, khan Terah kha Haran khan ruthi. 
\c 12 
\s1 Pathien na Abram Ikoina 
\p 
\v 1 \x + \xo 12:1 \xt Jos 24:3; Tir 7:3; Heb 11:8\x*Jehovah na Abram dieng ruti, 
\b 
\q1 “Nang ram, nang ulenai, khan nangpa inshung ah put ah thoi tana 
\q1 Kinumumuk rang a ram khan she rang roh. 
\q1 
\v 2 \x + \xo 12:2 \xt Jat 22:12; Isa 19:24; 44:3; Jer 4:2; Zec 8:13; Mal 3:12\x*Phung alien khat niminit rang kanih. 
\q1 Kiei na rahvan nepek a nang riming niemielien pe rang kanih. 
\q1 Nang kha tukhat rang rahvan kha nangchang rangnih. 
\q1 
\v 3 \x + \xo 12:3 \xt Kac 23:22; Jat 24:9; Ddi 30:7; Isa 19:25; Tir 3:25; Gal 3:8\x*Nang kha phor napeh hai kha kiei na phor pek rang kanih, 
\q1 Pumnabot hai kha kiei na pumbot rang kanih. 
\q1 Nang jar a rieliei shung ah phung kholok rahvan muk rangnih.” 
\b 
\p 
\v 4 Jehovah na ama dieng iruriei dungjuia, Abram na rushe, khan Lotawm ama leh rushe. Haran ah put ah rushe lai khan, Abram kha kum shawmshiri lieirahnga runih joi. 
\v 5 \x + \xo 12:5 \xt Kon 14:14; Raw 22:11; Heb 11:8\x*Khashole Abram na inkonu Sarai le anaipangpa shapa Lot, khan irurawkhawm u amani nieilelung kholok, khan Haran ram ah inko imachang kholok ruchawi a, Canaan ram rang khan rushe a Canaan rushok u joi. 
\v 6 \x + \xo 12:6 \xt Jos 17:7; 24:26; Ram 7:1; 8:31; Heb 11:9\x*Abram na Shechem ah awm Moreh shosho thingkungshe kha rushok joi. Khalaikhan Canaan miring hai na kha ram khan ruawm u. 
\p 
\v 7 \x + \xo 12:7 \xt Kac 6:3; Jat 11:12; Jer 25:5; Eze 47:14; Tir 7:2,5; Rom 4:13; Gal 3:16\x*Makhan Jehovah na rular a Abram dieng ruti, “Nang chicha hai dieng mahi ram hi pek rang kanih.” Makhan ama dieng a rular Jehovah rang maicham khat rumothoi. 
\v 8 \x + \xo 12:8 \xt Jos 7:2; Ezr 2:28; Neh 7:32; Hos 12:4; Amo 3:14; Heb 11:9\x*Khan ah put ah Bethel shim tieng ah awm mo khan ruhawng a ponin rumothoi. Bethel kha mar tieng, khan Ai khopui kha shim tieng ah awm inih. Khamun khan Jehovah rang maicham khat rumothoi a Jehovah riming kha ruban joi. 
\v 9 \x + \xo 12:9 \xt Jat 13:17; Ddi 34:3; Jos 10:40\x*Khashole Abram na rushe a Negevshe kha rushok joi. 
\s1 Abram na Egypt ah Shena 
\p 
\v 10 \x + \xo 12:10 \xt Rut 1:1; 2Sa 21:1; 2Re 8:1; Lah 105:16,19\x*Tun kha ram shung khan buvang rushok. Khan Abram na Egypt ah awmna rang rushe joi, ajarla ram shung khan buvang kha ajenga rukhawk. 
\v 11 \x + \xo 12:11 \xt Kon 26:7; 29:17\x*Egypt shok dieng khan inkonu Sarai dieng ruriei, “Diktak a nang hi metha nupang khat nangnih iti kejet. 
\v 12 \x + \xo 12:12 \xt Kon 20:11\x*Khan Egypt miring hai na numuk pha a, ‘Ama hi ama inkonu keng’ ti u rangnih. Khajarkhan kiei hi nathat u rangnih, inia nangtu nimiring u rangnih. 
\v 13 \x + \xo 12:13 \xt Kon 20:2; 26:10\x*Numpoktak a nang hi kanaipangnu nangnih keng ti roh. Makha nang jar a kadamna rang a inih, khan nang jar a karing rangnih.” 
\p 
\v 14 Abram na Egypt rulut phakhan, Egypt miring hai kha na nupangnu kha ajenga metha khat a rumuk u. 
\v 15 Pharaoh choninpoh hai kha na ama kha rumuk u phakhan, Pharaoh maikunga rumapak u. Khan nupangnu kha Pharaoh inshung khan ruchawi u. 
\v 16 \x + \xo 12:16 \xt Job 1:3\x*Ama jar khan Abram kha thatak a rutawn. Kengam hai, shiecha hai, ranngamcha hai, nupang le apa shok hai, ranngampui hai, khan sharingshiei hai kha runiei joi. 
\p 
\v 17 \x + \xo 12:17 \xt 2Re 15:5; 1Ku 16:21; Job 30:11\x*Khania Abram inkonu Sarai jar khan Jehovah na Pharaoh le ama inshung kha railawn leh ajenga rumawshaw joi. 
\v 18 \x + \xo 12:18 \xt Kon 20:9; 26:10\x*Khajarkhan Pharaoh na Abram kha rukoi a ruti, “Kiei dieng a nangithaw hi imaw nih? Ijar a kiei dieng ama hi nang inkonu keng nangiti boi maw nih? 
\v 19 Ijar a ‘Kanaipangnu keng’ nangiruti maw nih? Ama hi kiinkonu rang kiruloideng nih joi. Khajarkhan tun, nang inkonu kha hin awm joi. Ama hi chawi tana she rang roh.” 
\v 20 Khatikhan Pharaoh na ama miring hai dieng chawngrupek a ama le ama inkonu, khan iniei kholok leh rumeshe u joi. 
\c 13 
\s1 Pathien na Abraham Dieng Canaan Ipekna 
\p 
\v 1 Khatikhan Abram na ama inkonu leh iniei kholok leh, khan Lot leh Egypt ah put ah Negev tieng ruhawng joi. 
\v 2 \x + \xo 13:2 \xt Job 1:3; Chi 10:22\x*Tun Abram kha uilear, dangka le rangkachak a ajenga rurawchawng joi. 
\v 3 \x + \xo 13:3 \xt Kon 12:8; Jos 7:2\x*Khan ama na Negev ah put ah Bethel, khan Bethel kha rukhe a, arapalai a ponin irumothoina, Bethel le Ai khopui kawngkarshe kha rushe. 
\v 4 Makha mun khan ama na arapa khan maicham irukon inih. Tun makha mun khan Abram na Jehovah riming kha iruban inih. 
\p 
\v 5 Abram leh rushe, Lot na kengam hai, ranring hai le ponin hai kha'awm runiei. 
\v 6 Khania amani adin u a'awmshom rang a kha tuntu ram kha na ruvai ngam lai mak. Ajarla amani nieilelung kelekur a runiei u joi, khajarkhan amani ruawmshom ngam u lai mak. 
\v 7 \x + \xo 13:7 \xt Kac 3:8; Jat 20:3; Ram 1:4\x*Abram uilear aroi hai le Lot uilear aroi hai kar a roshona ruawm joi. Khalaikhan Canaan miring hai le Periz miring hai kha ram khan ruawm u. 
\p 
\v 8 \x + \xo 13:8 \xt Kac 2:14; Jat 16:13; Lah 133:1; Chi 15:18\x*Khajarkhan Abram na Lot dieng ruti, “Nang le kiei kar a, khan ku'uilear aroi hai le nang uilear aroi hai kar a roshona awm naw rosho, ajarla kieini hi ulenai nanih u. 
\v 9 \x + \xo 13:9 \xt Jer 40:4\x*Ram kholok nang maton ah awm nimak maw? Numpoktak a nereshen pui rang roh. Viei tieng a shir hi nangkhin joiatu, kiei chang tieng a shir a she rang kanih, ninawkle, chang tieng a shir hi nangkhin joiatu, kiei viei tieng a shir a she rang kanih.” 
\p 
\v 10 \x + \xo 13:10 \xt Ddi 34:3; 1Re 7:46\x*Lot na khongrunga a Jordan phaijaw kholok kha rumuk. Ram kholok kha Jehovah rohon tui thatak a mukna ram runih. Makha Egypt ram ah put ah Zoarshe nangshe pha a metha kha leh ra'ang inih. Makha Jehovah na Sodom le Gomorrah rumathang mala a inih. 
\v 11 Lot na Jordan phaijaw kholok kha rumadan a shim tieng a shir a rushe joi. Khatikhan amani adin rureshen u joi. 
\v 12 Abram na Canaan ram khan ruawm joi, khan Lot na phaijaw khopui hai khan ruawm a Sodom kha depdedet a ponin hai kha rukon joi. 
\v 13 \x + \xo 13:13 \xt Jat 32:23; Lah 51:4; Eze 16:49; 2Pe 2:7\x*Khania Sodom miring hai kha ajenga rutha u mak, khan Jehovah maikung a munu miring alientak ruchang u. 
\p 
\v 14 \x + \xo 13:14 \xt Ddi 3:27; Isa 54:3\x*Lot na ama kha rureshen pui shole, Jehovah na Abram dieng ruti, “Nang ring rakang tana nangawmna ah put ah shak tieng, thang tieng, shim tieng, khan mar tieng en roh. 
\v 15 \x + \xo 13:15 \xt Kon 15:7; 2Ku 20:7; Tir 7:5\x*Ajarla nangimuk ram kholok nang le nang chicha hai dieng kumshawt rang khan pek rang kanih. 
\v 16 \x + \xo 13:16 \xt Jat 23:10\x*Khan nang chicha hai kha rieliei ah nge ang a mawrawp rang kanih. Tukhat na rieliei ah nge kha te ngam joiatu, nang chicha hai kha'awm te ngam rangnih. 
\v 17 \x + \xo 13:17 \xt Jat 13:17-25\x*Thoi tana ram kholok kha udung akhang rawtawngtit a lawnna roh, makha nang dieng nepek rang kanih.” 
\p 
\v 18 \x + \xo 13:18 \xt 1Sa 30:31; 2Sa 2:1,3,11; 1Ku 11:1\x*Abram na ponin kha ruthawt, khan rushe a Mamre ah awm shosho thingkung dieng khan ruawm. Makha Hebron ah awm inih. Makhan ama na Jehovah rang maicham khat rumothoi joi. 
\c 14 
\s1 Abraham na Lot Ishanna 
\p 
\v 1 \x + \xo 14:1 \xt Kon 10:10; 11:2; Isa 11:11; Dan 8:2\x*Shinar reng Amraphel rong khan, Ellasar reng Arioch, Elam reng Chedorlaomer, khan Goiim reng Tidal, 
\v 2 amani na Sodom reng Bera, Gomorrah reng Birsha, Admah reng Shinab, Zeboiim reng Shemeber, khan Zoarawm iti Bela reng na amani leh raruthaw u. 
\v 3 \x + \xo 14:3 \xt Jat 34:3,12; Ddi 3:17\x*Hi hai kholok hi na Michi Thampui iti Siddim phaijaw khan ranak ruruchun u. 
\v 4 Amani na Chedorlaomer kha kum shawm lieidi rurachang pui u, inia kum shawm lieithum changna khan ama chung a raruthaw u. 
\p 
\v 5 \x + \xo 14:5 \xt Ddi 2:10-11,20; Jos 12:4; 1Ku 20:4\x*Kum shawm lieimili changna khan Chedorlaomer le ama leh rachang reng hai kha na rushe u a Ashteroth Kernaim khan Rephaim, Ham khan Zurim, Shaveh Kiriathaim khan Emim, 
\v 6 \x + \xo 14:6 \xt Jos 11:17; 1Ku 4:42; Hab 3:3\x*khan ramthim mawr ah awm El-Paranshe Seir mo khan Hori miring hai kha rarumawtawr u. 
\v 7 \x + \xo 14:7 \xt Kac 17:8; Jat 13:26; Ddi 1:2; 25:17; Jos 2:10; 10:41; Ram 3:13; 11:16; 1Sa 14:48; 2Sa 1:1; 1Ku 4:43; 2Ku 20:2; Lah 29:8; 83:7; Eze 48:28\x*Khashole ruhiei u a Kadesh iti En-Mishpat tieng va u a Amalek miring hai ram kholok, Hazezon Tamar ah awm Amor miring hai kha'awm raruthaw pui u. 
\p 
\v 8 \x + \xo 14:8 \xt Ddi 29:23; Hos 11:8\x*Khashole Sodom reng, Gomorrah reng, Admah reng, Zeboiim reng, khan Zoar iti Bela reng, hihaihi na rushe u a Siddim phaijaw khan rathaw rang ruruchun u. 
\v 9 Amani na Elam reng Chedorlaomer, Goiim reng Tidal, Shinar reng Amraphel, khan Ellasar reng Arioch, reng mili hi na reng rahnga chung a raruthaw u. 
\v 10 \x + \xo 14:10 \xt Jos 2:16; Lah 11:1\x*Siddim phaijaw khan homer kom shipmer a ruawm, khan Sodom le Gomorrah reng hai na rutanna u, khan eshen na makhan rucho u, khan eshen na lawn chung ah rutan u. 
\v 11 Khashole amani na Sodom le Gomorrah nieilelung, khan nekleshak kholok ruloi pe u a rupang u. 
\v 12 \x + \xo 14:12 \xt Kon 11:27; 13:12\x*Amani na Sodom ah awm, Abram naipangpa shapa, Lotawm ama nieilelung kholok leh ruchawi u a rupang u. 
\p 
\v 13 \x + \xo 14:13 \xt Kac 3:18; Ddi 1:24\x*Khashole rurekhe miring khat na Hebrew miring Abram dieng ava a thangrukoi. Ajarla Amor miring Mamre shosho thingkung dieng khan Abraham kha ruawm inih. Mamre kha Eshcol le Aner naipangpa kha inih. Amani kha Abram rachangpui miring runih u. 
\v 14 \x + \xo 14:14 \xt Ddi 34:1; Ram 18:29\x*Abram na ulenai shurkhop a ruchawi joi iti rujet phakhan ama inshung a shok ruchuksha miring rajathum shawm lieiriet lamrukai pe a Danshe kha rurojo. 
\v 15 \x + \xo 14:15 \xt Ram 7:16; 2Sa 8:5; Isa 7:8; Jer 49:23; Eze 27:18; Amo 1:3-5\x*Ama na imiring hai kha jan a rushen a, ama le ama shok hai na amani chung a raruthaw u. Amani kha Damascus shak tieng ah awm Hobahshe runawt u. 
\v 16 \x + \xo 14:16 \xt 1Sa 30:8,18\x*Khatikhan ama na nieilelung kholok vak kir pui, khan ama ulenai Lot kha'awm ama nieilelung leh roroia, khan nupang hai le miring hai kha vak kir pui. 
\p 
\v 17 \x + \xo 14:17 \xt 2Sa 18:18\x*Chedorlaomer le ama leh rawtawp reng hai kha ramawtawr a vak kir shole, Sodom reng kha na Reng Phaijaw iti mun Shaveh Phaijaw khan ama rumuk pui rushe. 
\p 
\v 18 \x + \xo 14:18 \xt Lah 76:2; 110:4; Chi 31:6; Heb 5:6; 7:2\x*Khashole Salem\f + \fr 14:18 \fk Salem\ft : Mahi Hebrew chawng hi lungdamna itina inih. Mahi matieng lai a Jerusalem riming inih.\f* reng Melchizedek na nekleshak le ju ruchawi pe. Ama kha Rashang Chungchon a Rashang Pathien thiempu kha runih. 
\v 19 \x + \xo 14:19 \xt Mat 11:25; Heb 7:6\x*Ama na phor rupek a ruti, 
\b 
\q1 “Ravan le rieliei anieipa, 
\q1 Rashang Chungchon Pathien na rahvan ipek kha 
\q1 Abram kha nih rosho. 
\q1 
\v 20 \x + \xo 14:20 \xt Ddi 14:22; Luk 18:12; Heb 7:4\x*Narahapui miring hai nang khut chung a napeh, 
\q1 Rashang Chungchon Pathien kha mapak chang rosho.” 
\b 
\m Abram na irikip ah put shawmakhat Melchizedek dieng rupek. 
\p 
\v 21 Sodom rengpa na Abram dieng ruti, “Miring hai kha kiei dieng nepeh roh, khan nieilelung hai kha nang na loi roh.” 
\p 
\v 22 \x + \xo 14:22 \xt Kac 6:8; Jat 14:30; Eze 20:5; Dan 12:7; Cha 10:5-6\x*Khania Abram na Sodom rengpa dieng ruti, “Ravan le rieliei anieipa, Rashang Chungchon Pathien Jehovah dieng kukhut kalawm joi. 
\v 23 \x + \xo 14:23 \xt 1Sa 15:3,19; Est 8:11\x*Patrui ninawkle shandal rui ninawkle nangtah keng iti nieinak khatshe loi naw ning. Khanawkatu a tu ‘Abram kawrawchawng mashak joi’ nangti rang keng. 
\v 24 \x + \xo 14:24 \xt Kon 13:18; 14:13\x*Ramiring hai na irushaksho sharuk ranga kha kiei loi rang kanih. Khan kiei leh rushe miring hai: Aner, Eschol le Mamre na amani tum hai kha loi u rosho.” 
\c 15 
\s1 Pathien na Abraham leh Rawjawtna 
\p 
\v 1 \x + \xo 15:1 \xt Jat 12:6; 1Sa 15:10; 2Sa 7:4; 22:3,31; Job 33:15; Lah 3:3; 27:1; Chi 2:7; Isa 3:10; 7:4; Hag 2:5\x*Hi hai shole hin Jehovah chawng kha Abram dieng mulungmik a jong a ruti, “Chih naw roh, Abram, kiei hi nang phaw kha kanih, nang lawh kha ajenga lien rangnih.” 
\p 
\v 2 \x + \xo 15:2 \xt Tir 7:5\x*Khania Abram na rumashang, “Pumi Jehovah, nainiei boi a ka'awm jar a Damascus miring Eliezer na ki'in inkokloh anih rang a nangmuk a imaw nanginepek rang a kiei dieng?” 
\v 3 \x + \xo 15:3 \xt Kon 14:14\x*Khan Abram na ruti, “Hilah, kiei dieng chicha nangnepek boi jar khan, ki'in ah ashok nai khat na kokoklo chang rangnih joi.” 
\p 
\v 4 \x + \xo 15:4 \xt Gal 4:28\x*Hilah, Jehovah chawng kha ama dieng jong a ruti, “Mahi miring hi nang koklo chang naw nih, nang shung a shoktak na nang koklo chang rangnih.” 
\v 5 \x + \xo 15:5 \xt Lah 8:3; Rom 4:18; Heb 11:12\x*Khashole ama kha vai tieng vak chawi a ruti, “Ravan tieng en roh, nangte ngam joiatu, arshi hai jat khi te roh.” Khan ama dieng ruti, “Nang chicha hai kha makha nih rangnih.” 
\p 
\v 6 \x + \xo 15:6 \xt Lah 106:31; Rom 4:3,20-24; Gal 3:6; Jam 2:23\x*Abraham na Jehovah kha takarushawn, khan Jehovah na ama kha midik khat a irute nih joi. 
\p 
\v 7 \x + \xo 15:7 \xt Kac 6:8; 20:2; Ddi 9:5; Tir 7:3; Heb 11:8\x*Khashole ama dieng ruti, “Mahi ram hi nangtumna rangbak pekna rang, Chaldee miring hai Ur ah put ah navakchawi Jehovah kha kiei kanih.” 
\p 
\v 8 \x + \xo 15:8 \xt Ram 6:36-40; Luk 1:18\x*Inia ama na rumashang, “Aw Pumi Jehovah, kutum rangnih iti hi itia maw jet ning?” 
\p 
\v 9 \x + \xo 15:9 \xt Raw 1:14; Jat 19:2; Ddi 21:3\x*Ama na ruti, “Kum thum anih shiero, kum thum anih kero khat, kum thum anih kengamcha khat, ram vashu khat, khan pharphali te khat, kiei dieng vak chawi roh.” 
\v 10 \x + \xo 15:10 \xt Raw 1:17; Jer 34:18\x*Khashole hi hai kholok hi Jehovah dieng ruchawi. Amani kha herdidi rumachang a shierietiet a rutetrim. Inia va hai khatu herdi rumachang mak. 
\v 11 \x + \xo 15:11 \xt Ddi 28:26; Jer 7:33\x*Rumu hai na thicho chung khan jong chuh leh, Abram na amani kha runawt. 
\p 
\v 12 Ni hawng tah phakhan, Abram kha rumieithit joi. Khan hilah, chichairoi a lien ajing ama chung a jong cho joi. 
\v 13 \x + \xo 15:13 \xt Kac 1:11; Ddi 5:15; Tir 7:6,17\x*Khashole ama na Abram dieng ruti, “Nang chicha hai na amani tah niboi ram khan mejetboi hai nih rangnih iti kha jethet roh, amani shok nih u rangnih, khan kum rajamili shawna doi u rangnih. 
\v 14 Khan chonithaw pe u phung chung khan chawngshat rang kanih. Khashole nieilelung tampui leh amani hawng kir u rangnih. 
\v 15 \x + \xo 15:15 \xt Ddi 31:16; Jos 14:11; Ram 8:32; 2Sa 7:12; Lah 91:16; Chi 3:16\x*Nangtu nangpa hai dieng khan lungdam a nangshe rangnih, tarber a nang kha nukhum u rangnih. 
\v 16 \x + \xo 15:16 \xt Kac 3:8,17; 12:40; Raw 18:28; 1Re 21:26\x*Rong amili changna khan hin hawng kir u rangnih, ajarla Amor miring hai chonshiet kha rupum maklai.” 
\p 
\v 17 \x + \xo 15:17 \xt Ram 7:16,20; Jer 34:18-19\x*Khan hitihin rushok, nitah a rujing phakhan, hilah, mieikhu shok lungthu le achong mieichon khat na me herdi hai kar khan rurakan joi. 
\v 18 \x + \xo 15:18 \xt Jat 34:2; Jos 1:4; 15:4,47; 1Re 8:65; 2Re 24:7; 1Ku 16:16; 2Ku 7:8; Awi 4:17; Eze 30:22\x*Khanitak khan Jehovah na Abram leh rawjawtna rukon a ruti, “Mahi ram hi nang chicha hai dieng kepek joi, Egypt tuidung ah put Euphrates Tuidung alienshe, 
\v 19 \x + \xo 15:19 \xt Jat 24:21; Ram 1:16; 1Sa 15:6; 1Ku 2:55\x*Ken miring hai, Keniz miring hai, Kadmoni miring hai, 
\v 20 \x + \xo 15:20 \xt Ddi 7:1\x*Heth miring hai, Periz miring hai, Rephaim miring hai, 
\v 21 \x + \xo 15:21 \xt Jos 3:10; Neh 9:8\x*Amor miring hai, Canaan miring hai, Girgashi miring hai khan Jebus ah awm miring hai amani ram kha amani dieng kepek joi.” 
\c 16 
\s1 Hagar le Ishmael 
\p 
\v 1 \x + \xo 16:1 \xt Kon 11:30; 12:16; Luk 1:7,36; Gal 4:24\x*Abram inkonu Sarai na nai runiei pe lai mak. Ama na Egypt shok nupang khat rutet. Ama riming kha Hagar ruti. 
\v 2 Khajarkhan Sarai na Abram dieng ruti, “Hilah, Jehovah na kanaikawk nakhar pe joi. Koshoknu dieng she rang roh. Ama na kiei rang nai nieniei peawm jawt.” Abram na Sarai chawng kha rurangai. 
\v 3 Abram na Canaan ram ah kum shawm ruawm shole Abram inkonu Sarai na ama shoknu Egypt miring Hagar kha ruloi a ama inkopa Abram dieng ama inkonu rang khan rupek joi. 
\v 4 \x + \xo 16:4 \xt 1Sa 1:6\x*Khatikhan Abram na Hagar dieng rushe a ama nairuvawng joi. Hagar na naivawng joi iti kha rumuk phakhan upumnu kha imiken a irushawn lai mak. 
\p 
\v 5 \x + \xo 16:5 \xt Kac 5:21; 1Sa 24:12,15\x*Khashole Sarai na Abram dieng ruti, “Koshoknu hi nang makap a kunurupek kirehe hi nang chung a chuh rosho. Ama na naivawng joi iti jet leh, kiei hi ishawnboi a nawthaw joi. Nang le kiei chung a Jehovah na chawngshat rosho.” 
\p 
\v 6 Makhan Abram na Sarai dieng ruti, “Nang shoknu kha nang khut chung a awm inih, ama chung a tha rangnih nangiti kha thaw roh.” Khan Sarai na ama kha haretak a rutawn phakhan, ama maikung ah put ah rutan joi. 
\p 
\v 7 \x + \xo 16:7 \xt Kac 3:2; 15:22; Jat 22:22; Ram 2:1; Zec 1:11; Tir 5:19\x*Jehovah ravantir na ama kha Shur tieng ah shena ramthim ah awm tuinar khat dieng khan rumuk joi. 
\v 8 Ama na ruti, “Sarai shoknu Hagar, ih ah put ah ava a ih mun a she rang nangiti maw nih?” Ama na rumashang, “Kiei hi kupumnu Sarai maikung ah put ah atan kanih.” 
\p 
\v 9 Jehovah ravantir kha na ama dieng ruti, “Nang pumnu dieng kir roh, khan ama khut a vak lut roh.” 
\v 10 Jehovah ravantir na ama dieng ruti, “Nang chicha hai kha ajenga mupung rang kanih. Rawphai a amani na atesheawm ngam u naw nih.” 
\v 11 \x + \xo 16:11 \xt Kac 2:24; Jat 20:16; Neh 9:7; Amo 3:2; Mat 1:21; Luk 1:13,31; Tir 5:19\x*Khan Jehovah ravantir na ama dieng ruti, 
\b 
\q1 “Hilah, nang nainangvawng joi, 
\q1 Shapa khat nangniei rangni joi. 
\q1 Ama riming kha Ishmael\f + \fr 16:11 \fk Ishmael\ft : Mahi Hebrew chawng hi Pathien na arangai tina inih.\f* nangti pe rang nih, 
\q1 Ajarla Jehovah na nang shawna kha nejet pe joi. 
\q1 
\v 12 \x + \xo 16:12 \xt Job 6:5; Lah 104:11; Jer 2:24; Hos 8:9\x*Ama kha ram ranngam ang a mikhawk nih rangnih, 
\q1 Mi rikip chung a ukhut alawm rangnih, 
\q1 Khan mi rikip khut kha ama chung a alawm rangnih, 
\q1 Ama ulenai kholok leh raha rangnih.” 
\b 
\p 
\v 13 \x + \xo 16:13 \xt Kac 24:10; Jat 12:8; Ram 6:22; Isa 6:5\x*Khajarkhan, ama dieng chawngariei Jehovah riming kha “El-Roi\f + \fr 16:13 \fk El-Roi\ft : Mahi Hebrew chawng hi nang hi kiei hi amuh Pathien kha nangnih tina inih.\f*,” ruti pe. Ajarla ama na ruti, “Ama kha kiei na kumuk joiawm, karing a ka'awm lai” 
\v 14 Khajarkhan tuikhur riming kha Beer Lahai Roi iti. Makha Kadesh le Bered kar a awm inih. 
\p 
\v 15 \x + \xo 16:15 \xt Gal 4:22\x*Khatikhan Hagar na Abram rang shapa khat runiei pe joi. Hagar na iruniei pe ashapa riming kha Abram na Ishmael ruti pe joi. 
\v 16 \x + \xo 16:16 \xt Kon 12:4; 16:3\x*Hagar na Abram rang Ishmael runiei pe phakhan, Abram kha kum shawmriet lieiruk runih joi. 
\c 17 
\s1 Abram kha Abraham Tia Ikoina 
\p 
\v 1 \x + \xo 17:1 \xt Kac 6:3; Job 1:1; Lah 15:2; Mic 6:9\x*Abram kha kum shawmko lieiko hawng nih phakhan, Jehovah na Abram dieng rular a ama dieng ruti, “Kiei hi Chungchon a Ranakniei Pathien kha kanih. Khan kimiken a mietiekboi kha nih roh. 
\v 2 \x + \xo 17:2 \xt Kon 13:16; 15:5,18\x*Nang le kiei kar a kawrawjawtna kon rang kanih, khan nang kha ajenga numupung rang kanih.” 
\p 
\v 3 \x + \xo 17:3 \xt Kac 18:7; Jat 14:5; Jos 5:14; Ram 13:20\x*Khashole Abram na rubawklap a chubairubawk. Khan Pathien na ama dieng chawngruriei a ruti, 
\v 4 “Hilah, mahi nang leh kawrawjawtna kha hi inih: nang hi phung tampui apa kha nangnih rangnih. 
\v 5 \x + \xo 17:5 \xt Neh 9:7; Isa 48:1; Joh 1:42; Rom 4:17\x*Nang riming hi Abram\f + \fr 17:5 \fk Abram\ft : Abram iti hi arawp apa tina inih.\f* tia koi lai naw nih, khania nang riming hi Abraham\f + \fr 17:5 \fk Abraham\ft : Abraham iti hi mipui apa tina inih.\f* ti rang nih joi. Ajarla nang hi phung tampui apa kha kiniminit joi. 
\v 6 \x + \xo 17:6 \xt Raw 26:9; Ddi 7:13; Isa 51:2; Mat 1:6\x*Kiei na ajenga ararawp namachang rang kanih joi. Nang ah put ah phung hai kon rang kanih joi, khan nang ah put ah reng hai shok rang nih joi. 
\v 7 \x + \xo 17:7 \xt Ddi 4:20; Jer 14:9; Rom 9:8; Gal 3:16; Cha 21:7\x*Nang le kiei, khan nangnuk leh a ajong rang nang chicha hai kar a, rongrong rang a kumshawt rawjawtna rang, kawrawjawtna kha miding rang kanih. Mahi nang le nang nuk a ajong rang a nang chicha hai Pathien kha kinitna rang a inih. 
\v 8 \x + \xo 17:8 \xt Kac 6:4; 1Ku 29:15; Jer 31:1\x*Mejetboi a nangawmna u, Canaan ram kholok, kumshawt a nangitum u rang a khat a, kiei na nang le nang nuk a ajong rang a chicha hai dieng pek rang kanih, khan kiei hi amani Pathien kha nih rang kanih.” 
\s1 Vunep Rawjawtna 
\p 
\v 9 \x + \xo 17:9 \xt Kac 19:5; Ddi 5:2\x*Pathien na Abraham dieng dawna ruti, “Nang rangtu, kawrawjawtna hi nangirung rang a inih, khan nang le nang nuk leh ajong rang a nang chicha hai na rongrong a makha irung u rang a inih. 
\v 10 \x + \xo 17:10 \xt Raw 12:3; Jos 5:2,5,7; Tir 7:8; Rom 4:11\x*Nang le kiei, khan nang nuk leh ajong rang a nang chicha hai na irung u rang a kawrawjawtna kha hi inih: nang kar u ah apa rikip na vunep pe rang a inih. 
\v 11 \x + \xo 17:11 \xt Kac 12:48; Rom 4:11\x*Nang mawr u tak khan vunnangiep u rang a inih. Makha kiei le nangni rawjawtna jetna kha nih rangnih. 
\v 12 \x + \xo 17:12 \xt Jos 5:2-8\x*Nang kar u a ni riet ashok rikip vuniep rang a inih. Rongrong a, nang inshung ah ashok nit a, ninawkle nang chicha niboi milak, shier leh nangirawchawk nita'awm, apa rikip, vunnangiep pe u rang a inih. 
\v 13 Nang inshung ah ashok le shier leh nangirawchawk kha vuniepngir rang a inih. Kawrawjawtna kha nang tak u chung ah ahek boi rawjawtna khat a a'awm rang a inih. 
\v 14 Khan vunepboi apa, nititu tak chung a mawrepboi ama kha ama miring ah put ah shen rang a inih. Ama na kawrawjawtna kha ikhoi inih.” 
\s1 Sarai kha Sarah Tia Ikoina 
\p 
\v 15 Khashole Pathien na Abraham dieng ruti, “Nang inkonu Saraitu, ama riming Sarai\f + \fr 17:15 \fk Sarai\ft : Sarai le Sarah dire hi reng shanu tina inih.\f* tia nangikoi boi rang a nih joi. Ama riming kha Sarah tia koi rang nih joi. 
\v 16 \x + \xo 17:16 \xt Kon 17:6; 18:10; 36:31\x*Ama kha rahvan pek rang kanih joi. Ama ah put ah shapa khat nepek rang kanih joi. Khashole ama kha rahvan pek rang kanih, khan ama kha phung hai unu chang rangnih joi. Ama ah put ah miring hai reng hai shok rangnih joi.” 
\p 
\v 17 \x + \xo 17:17 \xt Jer 20:15; Rom 4:19; Gal 4:23; Heb 11:11\x*Abraham na pieipak chung ah rubawklap a rumunui, khan umulung a ruti, “Kum rajakhat ashok miring khat na nai niei nih maw? Kum shawmko ashok Sarah na nai niei nih maw?” 
\v 18 Khan Abraham na Pathien dieng ruti, “Awh, Ishmael kha nang maton hin awm rang rosho!” 
\p 
\v 19 \x + \xo 17:19 \xt 1Sa 1:20; Mat 1:21; Luk 1:13,31; Gal 3:16\x*Pathien na ruti, “Diktak a, nang inkonu Sarah na nang rang shapa khat niei rangnih, khan ama riming kha Isaac nangti pe rangnih. Ahek boi rawjawtna khat a kawrawjawtna kha ama, khan ama anuk a jong rang a ama chicha hai leh miding rang kanih. 
\v 20 Ishmael rangtu, kanarangai pe joi. Hilah, rahvan kepek joi. Arahshok machang rang kanih, ajenga mupung rang kanih. Ama na rampoh shawm lieidi moshok rangnih, khan ama kha phung alien khat minit rang kanih. 
\v 21 \x + \xo 17:21 \xt Kac 34:10\x*Khania Isaac leh kawrawjawtna miding rang kanih. Nangkum, hi phatak hin Sarah na Isaac moshok rangnih.” 
\v 22 \x + \xo 17:22 \xt Jat 12:9\x*Khan ama leh riebie kha rumawtawr shole Abraham ah put ah Pathien rushe joi. 
\p 
\v 23 Khatikhan, Pathien na ama dieng iruti ang khan, Abraham na ama shapa Ishmael le ama in ah ashok kholok, khan shier leh irawchawk kholok, Abraham in ah miring apa rikip kha, khanitak khan ruchawi a, amani mawr hai kha ruep pe joi. 
\v 24 \x + \xo 17:24 \xt Rom 4:11\x*Abraham kha tak a mawr ruep pe lai khan kum shawmko lieiko runih joi. 
\v 25 Khan Ishmael kha tak a mawr a vunruep pe lai khan kum shawm lieithum runih joi. 
\v 26 Khanitak khan Abraham le ashapa Ishmael adin u vunruep pe u. 
\v 27 Khan ama in ah apa kholok, ama in ah ashok kholok, khan shier leh rawchawk milak kholok kha ama leh vunruep pe joi. 
\c 18 
\s1 Abraham dieng Shapa Khat Chawngirakhamna 
\p 
\v 1 \x + \xo 18:1 \xt Rut 4:1; Tir 7:2; Heb 11:9\x*Abraham na nishun shat laitak ponin mawkawt ah rushuh leh roroia, Mamre shosho thingkung dieng khan Jehovah na ama dieng rular. 
\v 2 \x + \xo 18:2 \xt Jos 5:13; Ram 13:6-11; Heb 13:2\x*Ama na khongrunga a, khawlah, miring pasha uthum hi amaton ah ruding. Amani kha rumuk phakhan, ponin mawkawt ah put ah amani rumuk pui rang khan rutan a pieipak chung khan rubu. 
\v 3 \x + \xo 18:3 \xt Rut 2:2,10; 1Sa 1:18; Est 2:15\x*Ama na ruti, “Aw Pumi, nang numpokmirit kha kumuk joiatu, nang shok ah put ah neshe pe naw roh. 
\v 4 \x + \xo 18:4 \xt Ram 19:21; 2Sa 11:8; Luk 7:44\x*Kiei na tui lekte vak chawi rawng, khan nang ke rushuk u tana thingkung thoi hin shawmuchum u roh. 
\v 5 \x + \xo 18:5 \xt Ram 13:15\x*Nang shok u kiei hi nangnavakpa u jar khan, nang tak u riekierna rang, nekleshak lekte vak chawi rang kanih. Khashole neshe pe u roh.” Amani na ruti u, “Nangiti dungjuia thaw roh.” 
\p 
\v 6 \x + \xo 18:6 \xt 2Sa 13:8\x*Khajarkhan Abraham na ponin shung khan Sarah dieng relentak a rulut a ruti, “Relen roh! Chachaidi tiengkum uthum pawr tana tan kon roh.” 
\v 7 \x + \xo 18:7 \xt 1Sa 28:24; Luk 15:23\x*Abraham na shierup kar khan rutan a shieite noinen vak chawi a, shok khat dieng rupek. Ama na makha relentak a rushong. 
\v 8 \x + \xo 18:8 \xt Ram 4:19; 6:19\x*Khatikhan ama na shieirunu kiem leh shieirunu, khan shieite ishong kha ruloi a amani maton ah rutet pe. Khan amani na irunek u leh roroia, ama na thingkung thoi khan ruding. 
\p 
\v 9 \x + \xo 18:9 \xt Heb 11:9\x*Ama dieng ruti u, “Nang inkonu Sarah kha ih a maw awm?” Ama na rumashang, “Ponin shung ah awm.” 
\p 
\v 10 \x + \xo 18:10 \xt 2Re 4:16; Rom 9:9\x*Amani hai kar a akhat na ruti, “Nangkum hi pha hin nang dieng vak kirngir rang kanih, khan khawlah, Sarah na shapa khat niei rangnih.” Sarah na ama anuk a ponin mawkawt khan rangai a ruawm. 
\v 11 \x + \xo 18:11 \xt Luk 1:18; Heb 11:11-12\x*Abraham le Sarah kha tar u joi, kum na alim u joi. Khan Sarah na naiivawngna rang a pha kha na rakan joi. 
\v 12 \x + \xo 18:12 \xt 1Pe 3:6\x*Khajarkhan Sarah na ningmuruk a rumunui a ruti, “Katar joi, hoithieina kha niei ning maw, kupumipa'awm tar joi?” 
\p 
\v 13 Jehovah na Abraham dieng ruti, “Ijar a Sarah na munuilam a ‘Katar joi a kiei na nainieihet ning maw’ iti maw nih? 
\v 14 \x + \xo 18:14 \xt Job 42:2; Jer 32:17; Mat 19:26; Rom 4:21; 9:9; Gal 4:23\x*Jehovah rang anithieiboi imaw awm? Pha madan khat a, nangkum hiphahin, kiei nang dieng jong kir rang kanih, Sarah na shapa khat niei rangnih.” 
\p 
\v 15 Inia Sarah ruraphah a ruti, “Rumunui miing.” Ajarla ama kha ruchih. Khan Jehovah na ruti, “Nimak, nangrumunuihet!” 
\s1 Abraham na Sodom Rangbak Inikna 
\p 
\v 16 \x + \xo 18:16 \xt Kon 18:2,22; 19:1\x*Khashole miring hai kha khan ah put ah ruthoi u a Sodom tieng khongrungah u joi. Khan Abraham na amani athak rang amani leh rushe. 
\v 17 \x + \xo 18:17 \xt Amo 3:7\x*Jehovah na ruti, “Kithaw rang a chon hi Abraham dieng the ning maw? 
\v 18 \x + \xo 18:18 \xt Gal 3:8\x*Ajarla Abraham hi phung lien le ranakniei changngir rangnih joi, khan rieliei phung kholok na ama jar a rahvan muk rangnih joi. 
\v 19 \x + \xo 18:19 \xt Ddi 4:9-10; Jos 24:15; 2Sa 8:15; Isa 14:1; Jer 23:5\x*Ajarla ama nai hai le ama anuk a ajong rang a ama inshung hai chawngpekna rang, khan amani na dikna le adik thaw a Jehovah lam kha rungna u rang, makhan ama dieng irurieisha kha Jehovah na Abraham dieng pekna rang, ama kha kejet joi.” 
\v 20 \x + \xo 18:20 \xt Isa 1:10; Jer 23:14; Eze 16:46\x*Khan Jehovah na ruti, “Sodom le Gomorrah ah put ra'ai kha ielien, khan amani munu hai kha ajenga khawk jar khan, 
\v 21 \x + \xo 18:21 \xt Kon 11:5; Kac 3:8; Lah 14:2\x*kiei dieng a ahawng ra'ai dungjuia ashok maw nih iti aen tun kiei ashe rang kanih, nitjoi nawkatu jet rang kanih.” 
\p 
\v 22 Khashole miring hai kha na khan ah put ah ruhiei u a Sodom tieng rushe u joi. Khania Abrahamtu Jehovah maton khan ding a ruawm lai. 
\v 23 \x + \xo 18:23 \xt Kac 23:7; Jat 16:22; 2Sa 24:17; Lah 11:4-7; Eze 18:4; 2Pe 2:9\x*Khashole Abraham na vak dep a ruti, “Midik miring hai kha midikboi hai leh nangimathangchen rang a maw nih? 
\v 24 \x + \xo 18:24 \xt Ddi 1:16-17; Jer 5:1; Amo 5:15; Mal 2:17\x*Khopui shung hin midik shawmrahnga awm a la makha mun kha nangimathang rang a maw nih? Makhan ah awm midik shawm rahnga jar khan khopui kha nangihawi boi rang a maw nih? 
\v 25 \x + \xo 18:25 \xt Ddi 32:4; Ram 11:27; 2Ku 19:7; Ezr 9:15; Neh 9:33; Job 8:3; 9:15; Lah 7:11; 58:11; Isa 3:10-11; Eze 18:25; Dan 4:37; Mal 2:17; Rom 3:5-6; Heb 12:23\x*Midik hai kha midikboi hai leh thatchen a midik hai kha midikboi hai leh ra'ang mashak kha nang na itikte nita'awm thaw naw tinih. Thaw naw nih! Rieliei chawngshatpa kha na adik ithaw boi rang a maw nih?” 
\p 
\v 26 Makhan Jehovah na rumashang, “Sodom khopui shung khan midik shawmrahnga kumuk a tu, amani jar khan, mun kholok kha shan rang kanih.” 
\p 
\v 27 \x + \xo 18:27 \xt Job 2:8\x*Abraham na mashang a ruti, “Kiei hi ih niboi vaiphin le rubut kinit joiawm, hilah, kuput joi jar khan, Pumi dieng dawn rieiret rawng: 
\v 28 Midik shawmrahnga kar khan rahnga rakai a la, rahnga rakai jar khan khopui kholok kha mathang rawng maw?” Ama na rumashang, “Makhan shawmmili lieirahnga kumuk joiatu, mathang naw ning.” 
\p 
\v 29 Khan ama dieng rutiret, “Makhan shawmmili awm a la?” Ama na rumashang, “Shawm mili jar khan mathang naw ning.” 
\p 
\v 30 \x + \xo 18:30 \xt Kac 32:22\x*Khashole ama na ruti, “Nashang pe naw roh, Pumi, rieithepret rawng: shawmthum awm a la?” Ama na rumashang, “Shawmthum kha awm joiatu, mathang naw ning.” 
\p 
\v 31 Khan ama na ruti, “Hilah, kuput joi jar khan, Pumi dieng dawn rieiret rawng: Makhan shawmdi awm a la?” Ama na rumashang, “Shawmdi jar khan mathang naw ning.” 
\p 
\v 32 \x + \xo 18:32 \xt Ram 6:39\x*Khashole ama na ruti, “Nashang pe naw roh, Pumi, voi khatte rieiret rawng. Makhan shawm awm a la?” Ama na rumashang, “Shawm jar khan mathang naw ning.” 
\p 
\v 33 Abraham leh riebie mawtawrphit leh, Jehovah kha rushe joi, khan Abraham na ama mun khan rukir joi. 
\c 19 
\s1 Sodom le Gomorrah Thangna 
\p 
\v 1 \x + \xo 19:1 \xt Rut 2:10; 1Sa 25:23; 2Sa 14:33; 2Re 2:15; Heb 13:2\x*Nitak khat hin ravantir idi hi na Sodom ah va u, khan Lot kha Sodom pakawt khan rushuh a ruawm. Lot na amani kha rumuk phakhan, lamjawng thaw rang ruthoi, khan ama na amai pieipak mishit a rubawklap joi. 
\v 2 \x + \xo 19:2 \xt Ram 19:15,20; Luk 7:44\x*Ama na ruti, “Hin tieng kupumi, nang shokpa in tieng hiei u tana jan mehek u roh, khan nang ke u rushuk u roh. Khan jingkara thoi u tana nang lam u khan she u roh.” Khan amani na ruti u, “Nimak, lamlien a jan mehek u rang kanih.” 
\p 
\v 3 \x + \xo 19:3 \xt Kac 12:39; Job 31:32\x*Khania Lot na enchak a ruep. Makhan amani ruhiei u a ama in khan rulut u joi. Khashole amani rang nekleshak rurasham pe, khan chawjawboi tan rumashat pe a amani na rushak u. 
\v 4 \x + \xo 19:4 \xt Kon 13:13; 18:20\x*Amani na ruja u mala khan, khopui shung ah apa hai, Sodom apa hai, atarahun, kiei mili a miring kholok na in kha ruhieichip u joi. 
\v 5 \x + \xo 19:5 \xt Raw 18:22; Ram 19:22; Rom 1:24-27\x*Amani na Lot kha rukoi u a ruti u, “Von jan a nang dieng ava apa hai kha khoshekawt a maw awm u? Rishit pui rang amani kha kieini dieng vak chawi u roh.” 
\p 
\v 6 \x + \xo 19:6 \xt Ram 19:24; 2Pe 2:7-8\x*Lot na vairushok a anuk khan in kha rukhar joi. 
\v 7 Ama na ruti, “Numpoktak a ulenai hai, khadawr khan a ashie nawthaw pe u naw roh! 
\v 8 Hilah, apa leh rishit boi shanu idi kieniei. Amani kha nangni dieng vak shok pui rawng. Amani chung a nangithaw jawt u kha thaw u roh. Hi hai miring hai ranga hitu nishit pe u naw roh, ajarla amani hi ki'in ah kirumutung keng joi.” 
\p 
\v 9 \x + \xo 19:9 \xt Tir 7:27\x*Inia amani na rumashang u, “Rakai roh!” Khashole amani na ruti u, “Hi miring hi na khovaktang khat a va a chawngshat miring khat rasha. Tun amaninek a nang ashie a nawtawn u rang kanih.” Khatikhan miringpa Lot kha ajenga ruep u a mawkawt kha akhoi rang vak dep u. 
\v 10 \x + \xo 19:10 \xt Kon 18:2; 19:1\x*Khania apa idi kha na khut vak shawn u a Lot kha in shung khan rupawt u, khan in kha rukhar u. 
\v 11 \x + \xo 19:11 \xt 2Re 6:18; Tir 13:11\x*Mawkawt dieng a awm apa hai, ashinalien kha mikrumawchawt pe u joi. Makhan amani na mawkawt tawkna khan rushaw u joi. 
\p 
\v 12 Khashole apa idi kha na Lot dieng ruti u, “Hi mun hin mi tieitang nangniei lai maw? Nang mak hai, nang shapa hai, nang shanu hai, khan khopui shung hin nang miring keng iti tunita'awm hi mun ah put ah chawi rang roh. 
\v 13 \x + \xo 19:13 \xt Kac 12:29; 2Sa 24:16; 2Re 6:18; 1Ku 21:12,15; 2Ku 32:21; Lah 78:49; Jer 21:12\x*Ajarla hi mun hi mathang u rang kanih joi. Amani chung a ra'ai kha Jehovah maikunga lienhai joi. Mahi mathang rang Jehovah na kieini hi inojongtir u nih joi.” 
\p 
\v 14 \x + \xo 19:14 \xt Jat 16:21,45; Jer 5:12; Luk 17:28; Cha 18:4\x*Khajarkhan Lot na ashanu hai aniei rang a, amakpa achang rang a hai dieng rushe a ruti, “Thoi u rang roh, hi mun ah put ah shok u rang roh, ajarla hi khopui hi Jehovah na mathang rangnih joi.” Khania amakpa achang rang a hai kha na chawngmejer a ruloi pe u. 
\p 
\v 15 Jingkar ni hawng shok phakhan, ravantir hai kha na Lot kha relenna rang ruep u a ruti, “Thoi tana hin ah awm nanginiei nang inkonu, nang shanu hai idi chawi rang roh, khanawkatu khopui ichepna hin nakang rang keng joi.” 
\v 16 \x + \xo 19:16 \xt Kac 34:6; Lah 33:18-19; 2Pe 2:7\x*Khania ama kha rura'ak. Khajarkhan apa idi kha na ama khut, ama inkonu khut, khan ama shanu idi khut khan rurak u, ajarla Jehovah na ama dieng roihoina runiei, khan ama kha rumoshok u a khopui vai khan rutet u. 
\v 17 \x + \xo 19:17 \xt 1Re 19:3; Jer 48:6; Mat 24:16\x*Khan hitihin ruawm, amani kha vai tieng ivakchawi leh roroia, akhat na ruti, “Nang ringkho rangbak tan roh! Nang nuk khongngah naw roh, khan phaijaw ih mun khan awm naw roh. Mo chung ah tan roh, khanawkatu nangthang rangnih.” 
\p 
\v 18 Makhan Lot na amani dieng ruti, “Aw kupumi, khatikhan nih naw rosho. 
\v 19 \x + \xo 19:19 \xt Rut 1:8\x*Hilah, nang shokpa na nang miken a enlar muk joi. Kiringkho nangnashan pe a nang roihoina kha nangmupung joi. Mo chung ah kiei tan ngam naw ning, ajarla thitnathangna kawrawtawng pui a kathi rang keng. 
\v 20 Khawlah, makhaw khopui khawn tanna rang ajenga nai joi. Makhaw khopui ashin inih. Kerekhena rang makhawn namatan roh. Makhaw ashin nimak maw? Khan kiei karing rangnih.” 
\p 
\v 21 \x + \xo 19:21 \xt 1Sa 25:35; 2Sa 14:8; Job 42:9\x*Khan ama na ruti, “Hilah, hi chungchang hinawm enlar kenepek joi, nangiti khopui khaw kiei mathang lai naw ning. 
\v 22 \x + \xo 19:22 \xt Kon 13:10; 14:2\x*Relentak a makhawn tan rang roh. Ajarla makhaw nangshok masheng kiei ih thaw ngam miing.” Khajarkhan khopui riming kha Zoar\f + \fr 19:22 \fk Zoar\ft : Zoar iti hi ashin ninawkle alar boi tina inih.\f* tia rukoi. 
\s1 Lot Inkonu Nukhieina 
\p 
\v 23 Lot na Zoar rulut lai khan rieliei chung a ni hawng shok joi. 
\v 24 \x + \xo 19:24 \xt Raw 10:2; Job 18:15; Lah 11:6; Isa 30:33; Jer 49:18; Eze 38:22; Amo 4:11; Mat 10:15; Luk 17:29\x*Khashole Jehovah na Sodom le Gomorrah chung ah mieidi le miei Jehovah awmna ravan ah put ah jong mushur joi. 
\v 25 \x + \xo 19:25 \xt Lah 107:34; Isa 1:10; Eze 16:48; 26:16; Zep 3:8; Hag 2:22\x*Khatikhan ama na khopui hai, phaijaw hai kholok, khopui shung ah awm kholok, khan pieipak a rumawng kholok jong mathang joi. 
\p 
\v 26 \x + \xo 19:26 \xt Luk 17:32\x*Khania anuk a awm Lot inkonu na anuk tieng ruen, khan ama kha michi chawpui ruchang joi. 
\v 27 Abraham na jingkara hin Jehovah maton ah rudingna mun khan rushe. 
\v 28 \x + \xo 19:28 \xt Kac 19:18; Cha 9:2\x*Khashole ama na Sodom le Gomorrah, khan phaijaw ram kholok tieng khongrungah a rumuk joi, khan khawlah, ram mieikhu kha mieipui mieikhu ang a chung tieng ruka. 
\v 29 \x + \xo 19:29 \xt Eze 14:16; 2Pe 2:7\x*Khan hitihin ruawm, Pathien na phaijaw khopui hai kha rumathang phakhan, Pathien na Abraham kha rumininghep, khan ama na Lot ruawmna khopui hai kha rumathang lai khan Lot kha rumeshe joi. 
\s1 Lot Chicha hai 
\p 
\v 30 Khashole Lot na, ama shanu idi leh, Zoar ah put ah rushok a mo chung ah ruawm joi, ajarla Zoar ah awm rang a kha ruchih joi. Khan ama na, ashanu di leh, koh shung ah ruawm. 
\v 31 \x + \xo 19:31 \xt Ddi 25:5\x*Sharapanu kha na naipanglamnu dieng ruti, “Napa u hi tar joi, rieliei shena dungjuia kieini dieng ava rang rieliei hin apa awmlai mak. 
\v 32 Va roh, napa u ah put ah chicha hawina rang, napa u hi ju menektai a, japui rang rawi.” 
\v 33 Khajarkhan kha jan khan apa u kha ju menek u joi. Khan sharapanu kha rushe a apa leh ruja joi. Ama na itik a ruja ninawkle itik a ruthoi maw nih iti kha ama na rujet mak. 
\p 
\v 34 Jing tieng hin sharapanu kha na naipanglamnu dieng ruti, “En roh, jangin kapa leh kaja joi, kieini na von janawm ju menek rang rawi. Nang she tana, napa u ah put ah chicha nieina rang, ama leh vak ja roh.” 
\v 35 Khajan khanawm apa u kha ju rumenek u joi. Naipanglamnu kha na rushe a ama leh ruja joi. Ama na itik a ruja a itik a ruthoi maw nih iti kha ama na rujet mak. 
\p 
\v 36 Khatikhan Lot shanu dire apa u leh ruja u a nairuvawng u joi. 
\v 37 \x + \xo 19:37 \xt Kac 15:15; Jat 25:1; 2Re 1:1; Ezr 9:1; Isa 15:1; Jer 25:21; 48:1; Eze 25:8; Zep 2:9\x*Sharapanu kha na shapa khat runiei a ama riming Moab\f + \fr 19:37 \fk Moab\ft : Mahi Hebrew chawng hi apa ah put ah iloi inih.\f* ruti. Ama kha von a Moab miring hai apa kha inih. 
\v 38 \x + \xo 19:38 \xt Ddi 2:19; Jos 12:2; Ram 3:13; 1Sa 11:1-11; 1Ku 19:1; 2Ku 20:23; Neh 2:19; Jer 25:21; Eze 21:28; Amo 1:13\x*Naipanglamnu na'awm shapa khat runiei a ama riming Ben-Ammi\f + \fr 19:38 \fk Ben-Ammi\ft : Mahi Hebrew chawng hi kimiring hai shapa tina inih.\f* ruti. Ama kha von a Ammon miring hai apa kha inih. 
\c 20 
\s1 Abraham na Abimelech dieng Mielieishiei Iruthawna 
\p 
\v 1 \x + \xo 20:1 \xt Kon 12:9; 18:1\x*Abraham na khan ah put ah Negev tieng rushe a Kadesh le Shur kawngkar ah ruawm joi. Khan Gerar ah khovaktang khat a ruawm. 
\v 2 \x + \xo 20:2 \xt Kon 12:11-13; 20:12\x*Abraham na ama inkonu Sarah jar a ruti, “Ama hi kanaipangnu inih.” Khan Gerar rengpa Abimelech na Sarah aloi rutir. 
\p 
\v 3 \x + \xo 20:3 \xt Kac 10:7; Jat 12:6; 22:9,20; Ddi 13:1; 1Ku 16:21; Job 33:15; Lah 105:14; Dan 2:1\x*Khania jan ramang khat hin Pathien na Abimelech dieng jong a ama dieng ruti, “Hilah, nangiruloi nupangnu jar a nang hi athi miring kha nangnih joi, ajarla ama kha apa khat inkonu keng joi.” 
\p 
\v 4 Khania Abimelech na ama kha ruranai pui mak lai. Ama na ruti, “Aw Pumi, midik phung kha'awm nangithat rang a maw nih? 
\v 5 \x + \xo 20:5 \xt Lah 7:8\x*Ama na, ‘Kanaipangnu keng’ inuruti boi maw nih? Amatak na'awm, ‘Ku'ulienpa keng’ iruti inih. Kumulung ridingpip a le kukhut na jetboi a kiruthaw keng joi.” 
\p 
\v 6 \x + \xo 20:6 \xt 1Sa 25:34; Lah 7:8\x*Khan Pathien na ama dieng ramang a ruti, “Inih, mulung riethiengtak a nangiruthaw keng iti kejet. Kiei na'awm kuchung a munu nangthawna boi rang kinamakha hi inih. Khajarkhan a kinimishit boi inih. 
\v 7 \x + \xo 20:7 \xt Kac 8:8; Jat 11:2; Ddi 18:18; 1Sa 7:5; 1Re 13:6; 2Re 3:11; 1Ku 16:22; Job 42:8; Lah 105:15\x*Khajarkhan, tun, miringpa inkonu kha mikir roh, ajarla ama hi thiempulien khat inih. Nang ringna rang nikna nieniei pe rangnih. Inia nangmikir nawk a tu, nangtah kholok leh nangthingir rangnih iti jet roh.” 
\p 
\v 8 Khajarkhan Abimelech na jingkara ruthoi a ama shok hai kha rukoi, khan hi hai kholok hi amani jetna rang ruriei. Khan miring hai kha ajenga ruchih u. 
\v 9 \x + \xo 20:9 \xt Kon 12:18; 39:9\x*Abimelech na Abraham kha rukoi a ama dieng ruti, “Kieini dieng imaw nangithaw joi? Kiei dieng le kerengchangna shung a munu alien nangivakchawi hi kiei na nang dieng kirehena ih awm maw nih? Nangithaw boi rang a chon kiei dieng nangthaw joi.” 
\v 10 Abimelech na Abraham dieng ruti, “Ih nangirumining a mahi nangithaw maw nih?” 
\p 
\v 11 \x + \xo 20:11 \xt Neh 5:15; Job 31:23; Lah 36:1; Chi 16:6\x*Abraham na ruti, “~‘Hi mun hin Pathien chitna awm boihet maw nih, khan ki'inkonu jar a amani na nathat rang keng,’ tia kurumining. 
\v 12 Diktak a ama hi kanaipangnu inih. Ama hi kapa shanu inih, khania kunu shanutu nimak, khan ama hi kiinkonu ruchang. 
\v 13 \x + \xo 20:13 \xt Ddi 26:5; 1Ku 16:20\x*Khan hitihin ruawm, kapa inshung ah put ah Pathien na namachai phakhan, kiei na ama dieng kuruti, ‘Nang na kiei dieng a nangithaw ranga enlartu hi inih, neshena mun ih khan nita'awm, kajar a hitihin ti roh, “Ama hi ku'ulienpa inih.”~’~” 
\p 
\v 14 Khashole Abimelech na kengam le shiecha hai, khan shok apa hai le shok nupang hai ruloi a amani kha Abraham dieng rupek, khan ama inkonu Sarah kha ama dieng rumikir joi. 
\v 15 \x + \xo 20:15 \xt Kon 13:9; 34:10; 47:6\x*Abimelech na ruti, “Khawlah, karam hi nang maton ah awm, nangawmna jawt mun khan awm roh.” 
\v 16 Khashole Sarah dieng ruti, “Khawlah, nang ulienpa dieng dangka bawp khat kepek joi. Mahi nang leh awm kholok imuk a dikmalar jetna khat inih.” Khatikhan ama kha rumidik joi. 
\p 
\v 17 \x + \xo 20:17 \xt Job 42:9\x*Khashole Abraham na Pathien dieng runik. Makhan Pathien na Abimelech, ama inkonu, khan shoknu hai kha rumadam joi. Makha anuk leh amani na nairuniei u joi. 
\v 18 Ajarla Abraham inkonu Sarah jar a, Abimelech inshung kholok naikawk kha Jehovah na irukhar pe inih. 
\c 21 
\s1 Isaac Inieina 
\p 
\v 1 \x + \xo 21:1 \xt 1Sa 2:21; Gal 4:23; Heb 11:11\x*Jehovah na iruti ang a Sarah kha ruphak, khan Jehovah na iruriei ang a Sarah dieng ruthaw pe. 
\v 2 \x + \xo 21:2 \xt Gal 4:22; Heb 11:11\x*Pathien na irutina phatak khan Sarah na nairuvawng a Abraham tar tieng shapa khat runiei pe. 
\v 3 \x + \xo 21:3 \xt Jos 24:3\x*Sarah na ama rang a iruniei pe ashapa riming kha Abraham na Isaac\f + \fr 21:3 \fk Isaac\ft : Mahi Hebrew chawng hi ama munui tina inih.\f* ruti pe. 
\v 4 \x + \xo 21:4 \xt Tir 7:8\x*Pathien na ama dieng chawngirupek ang a, ashapa Isaac kha ni riet hawng ni phakhan Abraham na vun ruep pe. 
\p 
\v 5 \x + \xo 21:5 \xt Heb 6:15\x*Ashapa Isaac rushok lai khan, Abraham kha kum rajakhat runih joi. 
\v 6 \x + \xo 21:6 \xt Job 8:21; Lah 126:2\x*Sarah na ruti, “Pathien na numunui mashak joi, mahi ajet miring kholok na kiei leh munui rangnih.” 
\v 7 Ama na rutiret, “Sarah na anai runu pek rangnih iti hi tuna maw Abraham dieng thangrukoi nih? Inia kiei na Abraham hawng tarshonuk a shapa khat kieniei pe joi.” 
\s1 Abraham na Hagar le Ishmael Imeshena 
\p 
\v 8 Nai kha hawng lien a runu rubang joi. Khan Isaac na runu rubang ni khan, Abraham na bumichin lientak khat ruthaw pe. 
\p 
\v 9 \x + \xo 21:9 \xt Kon 16:1,4,15; Gal 4:29\x*Egypt miringnu Hagar na Abraham leh iruniei shapa na mieshe iruthaw kha Sarah na rumuk. 
\v 10 \x + \xo 21:10 \xt Gal 4:30\x*Khajarkhan Sarah na Abraham dieng ruti, “Mahi shoknu le ashapa hi nawt rang roh, mahi shoknu na iniei shapa hi na kashapa Isaac hi leh koklo nithiei naw nih.” 
\v 11 Chon shokdan, titu ashapa jar khan, Abraham kha ajenga mulung rushaw pe joi. 
\p 
\v 12 \x + \xo 21:12 \xt Mat 1:2; Rom 9:7; Heb 11:18\x*Inia Pathien na Abraham dieng ruti, “Naitepa le nang shoknu jar hin nang mulung nangimawshaw boi nih rosho. Sarah na inieriei pe kha rangai roh ajarla Isaac ah put hin nang chicha hai te rang a inih. 
\v 13 \x + \xo 21:13 \xt Kon 16:10; 21:18; 25:12-18\x*Nitjoiawm nangchi nitjoi jar khan nang shoknu shapa ah put hinawm kiei na phung khat kon rang kanih.” 
\p 
\v 14 \x + \xo 21:14 \xt Jos 15:28; Ram 20:1; 1Sa 3:20; 1Ku 4:28; Neh 11:27\x*Abraham na jingkara ruthoi a tan kha ruloi a khan mevunpai ah tui ruthong pe. Makha Hagar dieng rupek a adar ah rumoko joi, khan shapa kha unu dieng rupek a rumeshe joi. Khamun kha mathan a Beersheba ramthim khan ruravak joi. 
\v 15 Mevunpai ah tui kha hawng hek phakhan, Hagar na ashapa kha rampabuk khat noi ah rutet joi. 
\v 16 \x + \xo 21:16 \xt Jer 6:26; Amo 8:10; Zec 12:10\x*Makhan ama na rushe a tharu na iphakna ngam dawr ala mun khat a vak shuh joi. Ajarla ama na ruti, “Nai athi hi muh naw rawng.” Khajarkhan Hagar na ashapa awmna leh reden mun khan rushuh a he rashangtak a ruchap. 
\p 
\v 17 \x + \xo 21:17 \xt Kac 3:7; Jat 20:16; Ddi 26:7; Lah 6:8\x*Pathien na naitepa hesho kha rujet pe joi. Pathien ravantir na ravan ah put khan Hagar kha jong koi a ama dieng jong riei, “Ithaw maw nangnih joi, Hagar? Chih naw roh, ajarla naitepa awmna mun ah put khan Pathien na ama hesho kha jet pe joi. 
\v 18 Thoi tana naitepa khaw nang khut leh vak mothoi tana vak mukui roh, ajarla kiei na ama khaw phung alientak khat machang rang kanih.” 
\v 19 \x + \xo 21:19 \xt Jat 22:31\x*Pathien na Hagar mik rumavar pe a, khan ama na tuikhur khat rumuk joi. Ama na rushe a mevunpai khan tui kha shipmer a vak tha, khan naitepa kha tuirumenek joi. 
\p 
\v 20 \x + \xo 21:20 \xt Luk 1:66\x*Pathien na naitepa kha ruawm pui. Ama kha hawng lien a ramthim khan ruawm. Ama kha thakap thieitak miring khat hawng chang. 
\v 21 \x + \xo 21:21 \xt Ram 14:2\x*Ishmael kha Paran ramthim khan ruawm. Khan unu na ama rang Egypt ram ah put ah ama inkonu rang rutawk pe joi. 
\s1 Abraham le Abimelech Rawjawtna 
\p 
\v 22 \x + \xo 21:22 \xt 2Ku 1:1; Lah 46:7; Isa 7:14\x*Makha pha khan hitihin rushok, Abimelech le ama ramiring hai lamkai anih Phicol na Abraham dieng ava a vak riei, “Nangithawna kholok a Pathien na nawawm pui. 
\v 23 \x + \xo 21:23 \xt Jos 2:12; 1Sa 24:21; 1Re 2:8\x*Khajarkhan tuntu, nang na kiei dieng, kanai hai dieng, khan kutu hai dieng adik boi thaw naw ning. Inia kiei na kinurumirit kha ang a, nang na'awm kiei dieng le milak khat a kawawmna ram dieng hin thaw rang kanih. Hitihin Pathien riming a chawngrakham roh.” 
\p 
\v 24 Abraham na ruti, “Kiei chawngrakham rang kanih.” 
\p 
\v 25 Abimelech shok hai na tuikhur rangrat a irusho u jar khan, Abraham na Abimelech kha rurawkawk. 
\v 26 Abimelech na ruti, “Hihaihi tuna ithaw maw nih, kiei jet miing, nang na'awm ruti mak che, von kijetlim nih lai.” 
\v 27 Abraham na kengam le shiecha hai kha ruchawi a Abimelech dieng rupek, khan adin u na rawjawtna khat rukon u. 
\v 28 Abraham na ama kengam hai kar khan kengamro shiri ishik a rutet a rureshen mashak joi. 
\p 
\v 29 Abimelech na Abraham dieng rurudawn, “Nang na kengampui shiri ishik a nangitet hi ijar a maw?” 
\p 
\v 30 \x + \xo 21:30 \xt Jos 22:27; Isa 19:20; Mal 2:14\x*Abraham na rumashang, “Tuikhur hi kiei na kikhor keng, iti kungchangna rang, mahi kengampui shiri hi kukhut ah put ah nangiloi rang a inih.” 
\v 31 Khajarkhan makha mun kha Beersheba\f + \fr 21:31 \fk Beersheba\ft : Mahi Hebrew chawng hi chawngrakhamna tuikhur tina inih.\f*, tia rupho pe joi, ajarla makha mun khan amani adin chawngirurakham u inih. 
\p 
\v 32 Hitihin amani na Beersheba mun hin rawjawtna khat rukon u joi. Abimelech le ama ramiring lamkaipa Phicolawm ruthoi a Philisti ram tieng rukir u joi. 
\v 33 \x + \xo 21:33 \xt Kac 15:18; Ddi 32:40; 1Sa 22:6; Job 36:26; Lah 10:16; Isa 40:28; Jer 10:10; Hab 1:12; Heb 13:8\x*Abraham na Beersheba mun khan tamarisk thingkung khat ruling, khan makha mun khan Hektiknieiboi Pathien Jehovah riming kha rukoi. 
\p 
\v 34 Abraham na Philisti hai ram khan milak khat a pha shawttak ruawm. 
\c 22 
\s1 Pathien na Abraham Danienna 
\p 
\v 1 \x + \xo 22:1 \xt Ddi 8:2,16; Ram 2:22; 1Sa 3:4,6,8; 2Ku 32:31; Lah 66:10; Isa 6:8; Heb 11:17; Jam 1:12-14\x*Khan hihaihi rushok shole, Pathien na Abraham dieng danenna ruthaw a ama dieng ruti, “Abraham!” Ama na rumashang, “Hin ka'awm.” 
\p 
\v 2 \x + \xo 22:2 \xt 2Ku 3:1; Joh 3:16; Heb 11:17; 1Jo 4:9\x*Ama na ruti, “Nang shapa, nang shapa khatte, numnangipoktak Isaac kha, Moriah ram tieng khan she pui tana, kinemejet rang a lawn hai kar a akhat chung khan pumha a vak peh roh.” 
\p 
\v 3 \x + \xo 22:3 \xt Jos 8:10\x*Abraham na jingkara ruthoi a ama ranngam kha rurasham a ama leh, rothar idi, khan ashapa Isaac kha ruchawi joi. Ama na pumha rangbak thing kha rushir a Pathien na irieina pe mun khan rushe joi. 
\v 4 Athum changna nikho khan Abraham na khongrunga a makha mun kha ralaviei a rumuk joi. 
\v 5 \x + \xo 22:5 \xt Kac 34:14\x*Abraham na rothar hai dieng khan ruti, “Nangni mahi mun hin ranngam hi leh ruawm u roh. Kiei na naitepa hi leh kawkhawn she u tang a Pathien dieng chubaivakbawk u rawng, khashole nangni dieng vak kir u ret rawng.” 
\p 
\v 6 \x + \xo 22:6 \xt Ram 19:29; Joh 19:17\x*Abraham na pumha makangna rang a thing kha ruloi a ama shapa Isaac kha ruruput mashak joi. Ama na miei le chemjam kha ruloi a adin u lawpkhat a rushe u joi. 
\v 7 \x + \xo 22:7 \xt Kac 29:38-42; Raw 1:10; Joh 1:29,36; Cha 13:8\x*Isaac na apa Abraham dieng ruti, “Kapa!” Apa na rumashang, “Kashapa, kiei hin ka'awm.” Isaac na ruti, “Miei le thing la hin awm joi, inia pumha a kat rang a kengamte la khawi maw?” 
\p 
\v 8 \x + \xo 22:8 \xt Joh 1:29\x*Abraham na rumashang, “Kashapa, pumha a kat rang a kengamte kha Pathien na amatak rang khan nepek rangnih.” Khatikhan adin u rusheshom u joi. 
\p 
\v 9 \x + \xo 22:9 \xt Kac 18:21; Raw 1:7; 1Sa 15:22; 1Re 18:33; Job 1:1; Chi 8:13; Joh 3:16; Heb 11:17-19; Jam 2:21-22; 1Jo 4:9\x*Pathien na irutina mun khan vak shok u joi. Abraham na maicham khat rukon a, thing hai kha rurietien. Ashapa Isaac kha rukhop a maicham ah thing chung khan rumaja joi. 
\v 10 Abraham na ashapa kha thatna rang ukhut rushawn a chemte kha ruloi. 
\p 
\v 11 Inia Jehovah ravantir na ama dieng ravan ah put ah rukoi a ruti, “Aw Abraham.” Abraham na rumashang, “Kiei hin ka'awm.” 
\p 
\v 12 Ama na ruti, “Naitepa chung khan nang khut muchut lai naw roh, ama dieng iawm thaw naw roh. Ajarla tuntu kiei rang hin nang shapa titu, nang shapa khatte hi manar mak che iti kumuk jar khan, Pathien hi nangchih iti hi kejet joi.” 
\p 
\v 13 \x + \xo 22:13 \xt Rom 8:32\x*Abraham na khongrunga phakhan, khawlah, anuk tieng khan kengamcha khat iriki kha rampabuk na itang a rikhit a awm rumuk joi. Abraham na rushe a kengamcha kha vak loi joi, khan ashapa ruhut a pumha khat a rupek joi. 
\v 14 \x + \xo 22:14 \xt Kac 17:15; Ram 6:24\x*Abraham na makha mun kha Jehovah Jireh\f + \fr 22:14 \fk Jehovah Jireh\ft : Mahi Hebrew chawng hi Jehovah na nepek rangnih tina inih.\f* tia rukoi. Vonshe hin makha mun kha, “Jehovah lawn chung khan mahi nepek rangnih.” 
\p 
\v 15 Jehovah ravantir na Abraham kha ravan ah put ah adi changna khan rukoi, 
\v 16 \x + \xo 22:16 \xt Jer 22:5; Amo 6:8; Luk 1:73; Heb 6:13\x*khan ruti, “Kieitak na chawngkarakham tia Jehovah na ieriei. Nang shapa, nang shapa khatte kha nang rang tia manar boi a nangthawthiei jar a 
\v 17 \x + \xo 22:17 \xt Kac 32:13; Ddi 7:7; Heb 6:14\x*kiei na rahvan nepekngir rang kanih. Kiei na nang chicha hai kha ravan ah arshi le kawmchang ah nge leh rajat a numupung pe rang kanih. Nang chicha hai na irahapui hai pakawt kha amani khut chung a atet u rangnih. 
\v 18 \x + \xo 22:18 \xt Lah 105:9; Tir 3:25; Gal 3:8\x*Nang na kawchawng nangrangai jar a, nang chicha ah put ah rieliei ah phung kholok na rahvan muk rangnih.” 
\p 
\v 19 Abraham na rothar idi dieng khan rukir joi. Khan amani ruthoi u a lawpkhat a Beersheba tieng rushe u joi. Khan Abraham kha Beersheba khan ruawm joi. 
\s1 Nahor Inshung 
\p 
\v 20 Hihaihi shole hin hitihin ruawm, makhala Abraham dieng hitihin ruriei pe, “Khawlah, Milcahawm nang shokpui Nahor rang rutuishanai niei pe joi. 
\v 21 \x + \xo 22:21 \xt Job 32:2; Jer 25:23\x*Ama na sharapa Uz, anaipangpa Buz, khan Aram apa Kemuel, 
\v 22 Chesed, Hazo, Pildash, Jidlaph khan Bethuel, amani kha runiei joi.” 
\v 23 Bethuel na Rebekah runiei. Milcah na Abraham naipangpa Nahor rang hi hai rutuishanai ieriet hi runiei pe. 
\v 24 \x + \xo 22:24 \xt Ram 8:31; 2Sa 3:7; 1Ku 1:32; Sol 6:8\x*Reumah iti ama nunoi na'awm Tebah, Gaham, Tahash le Maacah runiei pe. 
\c 23 
\s1 Sarah Thitna 
\p 
\v 1 Sarah na kum rajakhat shawmdi lieishiri ruring. Mahi hai hi Sarah ringkho kum hai kha inih. 
\v 2 \x + \xo 23:2 \xt Jos 14:15\x*Sarah na Canaan ram shung ah awm Kiriath-Arba ah ruthi, makhala Hebron inih. Khan Abraham na Sarah chung a mulung mukur le achap rang rushe. 
\p 
\v 3 \x + \xo 23:3 \xt Kon 10:15; 15:20\x*Abraham na ruthoi a athinu kha rumak, khan Heth shapa hai dieng ruti, 
\v 4 \x + \xo 23:4 \xt Kac 2:22; Raw 25:23; Lah 39:12; Tir 7:16; Heb 11:9,13\x*“Kiei hi nang kar u a khovaktang miring khat a awm kanih. Kimiktak na kimuk a athinu hi khumna rang mun khat nepeh u roh.” 
\p 
\v 5 Heth shapa hai na Abraham dieng rumashang a ama dieng ruti u, 
\v 6 “Narangai pe roh, kupumi. Nangtu kakar u ah Pathien rampoh kha nangnih, kathanmun u athatak khan athinu kha khum roh. Athinu khumna rang kakar u ah tuna'awm ama thanmun mitik naw nih.” 
\p 
\v 7 Abraham na ruding a ram shung miring, Heth shapa hai dieng rubu joi. 
\v 8 Ama na amani leh ruriebie a ruti, “Kimiktak na kimuk a athinu hi kikhum rang a hi nangimining u nitjoiatu, narangai u roh, Zohar shapa Ephron kha kuruhut a nurumuk pui pe u roh. 
\v 9 Ama loipuk dawngkhit ah awm, ama na iniei Machpelah koh kha nepekthieina rang ninik pe u roh. Nang kar u ah rukhumna mun khat a, rutukthep aman khan rawchaw tang a kiei dieng nepeh rosho.” 
\p 
\v 10 \x + \xo 23:10 \xt Ddi 22:15; Jos 20:4; Rut 4:11; 2Sa 15:2; 2Re 15:35; Lah 127:5; Chi 31:23; Jer 26:10\x*Ephron kha Heth shapa hai kar a rushuh. Heth miring, Ephron na, Heth shapa hai kar a ama khopui pakawt shung ah hawng lut miring kholok maikunga, Abraham dieng rumashang. 
\v 11 \x + \xo 23:11 \xt 2Sa 24:23\x*Ama na ruti, “Nimak, kupumi, kiriei hi narangai pe roh. Mahi loipuk hi kepek joi, khan makhan ah awm koh kha'awm nang dieng kinepek keng joi. Mahi kimiring hai maikungtak hin kinepek keng joi. Athinu kha khum rang roh.” 
\p 
\v 12 Abraham na makha ram miring hai maikung khan rubu. 
\v 13 Makha ram miring hai ijet a, Ephron dieng hitihin ama na ruti, “Nang na ram hi nanginepek rang a nih a tu, numpoktak a kiriei hi narangai pe roh. Kiei na ram man hi pek rang kanih, noloi pe roh, khan athinu hi makhan khum rang kanih.” 
\p 
\v 14 Ephron na Abraham dieng rumashang, 
\v 15 \x + \xo 23:15 \xt Eze 45:12\x*“Kupumi narangai pe roh, mahi ram man hi shekel rajamili leh rutuk inih. Nang le kiei nakar ah mahi imaw nih? Khajarkhan athinu kha khum rang roh.” 
\v 16 \x + \xo 23:16 \xt 2Sa 14:26; 24:24; Jer 32:9; Zec 11:12\x*Abraham na Ephron iti kha rurangai joi. Heth shapa hai maikung a irurikhi dangka kha Ephron rang rumai pe joi. Makha rievieithaw miring hai ishena, shiermun kha dangka shekel rajamili inih. 
\p 
\v 17 \x + \xo 23:17 \xt Kon 25:9; 49:29-32; 50:13\x*Khatikhan Mamre leh ranai, Machpelah ah a awm Ephron loipuk le makha mun ah koh, khan makha loipuk ah awm thingkung hai kholok, ramri na iroko sheng kha Ephron na irupek inih. 
\v 18 Ama na mahi kholok hi Heth shapa hai maikunga le ama khopui pakawt ah hawng lut mi kholok maikunga, Abraham na imuk rang a tum kha rupek joi. 
\p 
\v 19 \x + \xo 23:19 \xt Jos 14:13; 1Ku 29:27\x*Mahi shole, Abraham na Canaan ram shung ah awm Hebron tiawm ikoi Mamre maton ah awm Machpelah loipuk ah koh khan, ama inkonu Sarah kha rukhum joi. 
\v 20 \x + \xo 23:20 \xt Jer 32:10-14\x*Khatikhan loipuk le makhan ah awm koh kha thanmun rang hin Heth shapa hai na Abraham tum ruminit pe u. 
\c 24 
\s1 Isaac Innieina 
\p 
\v 1 \x + \xo 24:1 \xt Kon 12:2; 13:2; 18:11; 24:35; Gal 3:9\x*Abraham kha rutar joi, khan ama kha kumletha na rulim joi. Jehovah na Abraham kha irikip a rahvan rupek joi. 
\v 2 Ama in ah iniei kholok aen rang a kum arawpdetpa shokpa dieng Abraham na ruti, “Numpoktak a katawr thoi ah nang khut tet roh. 
\v 3 \x + \xo 24:3 \xt Ddi 7:3; 2Co 6:14-17\x*Kawawmna Canaan miring shanu hai kar a put ah kashapa inkonu rang nangloina boi rang, kiei na ravan le rieliei Pathien, Jehovah riming a chawngnarakham mashak rang kanih. 
\v 4 \x + \xo 24:4 \xt Ram 14:3\x*Inia karam le koshokpui hai awmna khawn she tana kashapa Isaac rang inkonu nangivaktawk pe rang a inih.” 
\p 
\v 5 \x + \xo 24:5 \xt Heb 11:15\x*Shokpa kha na ama dieng ruti, “Nupangnu kha na mahi ramshe hin kanu navakjui jawt nawk a la, nang ruthoina ram khan nang shapa hi kichawingir rang a maw nih?” 
\p 
\v 6 \x + \xo 24:6 \xt Kon 14:14; 20:7\x*Inia Abraham na ama dieng rumashang, “Kashapa hi makha mun khan nangshe puina boi rang riring roh. 
\v 7 \x + \xo 24:7 \xt Rom 4:13; Gal 1:3,16\x*Kapa inshung ah put ah le koshokna ram ah put ah navak chawi, kiei dieng chawngruriei a, ‘Mahi ram hi nang rutuishanai hai dieng pek rang kanih,’ tia chawngrurakham, ravan ah awm Pathien Jehovah na nang maton ah ama ravantir kha jong tir rangnih. Makhawn ah put ah kashapa rang inkonu nangitawk pe rang a inih. 
\v 8 \x + \xo 24:8 \xt Jos 2:12,17,20\x*Nupangnu kha na navakjui jawt nawk a tu, mahi kawchawngrakham ah put hin nangrilik joi. Kashapa hitu makhawn shukchawi a nawchawi pe naw roh.” 
\v 9 Khatikhan shokpa kha na, upumi Abraham atawr thoi khan ukhut rutet a, mahi chonmun jar hin ama dieng chawngrurakham joi. 
\p 
\v 10 \x + \xo 24:10 \xt Ddi 23:4; Ram 3:8; 1Re 10:2; 1Ku 12:40; Isa 30:6\x*Khashole shokpa kha na ama pumipa sharingshiei shawm kha ruloi a rushe joi, ajarla ama pumipa nieilelung kholok ama khut a awm inih. Ama na ruthoi a Mesopotamia ram khan rushe joi, khan Nahor khopui kha rushok joi. 
\v 11 \x + \xo 24:11 \xt Kac 2:15-16; 1Sa 9:11; Joh 4:7\x*Ama na nitak pha, nupang hai tuilah she vak shok phakhan, ama na sharingshiei hai kha khopui vai ah tuikhur dieng khan rumawbawk. 
\v 12 \x + \xo 24:12 \xt Kac 3:6; Jos 2:12; 1Re 18:36; Neh 1:1,11; Job 10:12; Lah 75:9\x*Makhan ama na ruti, “Kupumi Abraham Pathien aw Jehovah, numpoktak a von hin kiei dieng, chungshokna nepeh roh, khan kupumi Abraham dieng hin numpoknet kha numumuk roh. 
\v 13 Hilah, kiei na mahi tuikong dieng hin ding a ka'awm, khopui miring shanu hai tuilah jong u joi. 
\v 14 \x + \xo 24:14 \xt Jos 2:12; Ram 6:17,37; 1Sa 14:10; 1Re 13:3; Lah 86:17; Isa 38:7; Jer 44:29\x*‘Nang numpok a nang tuibe muchum tana tui nemenek roh,’ tia nungaknu dieng kiti phakhan, ‘Neh roh, nang sharingshiei hai kha'awm tuimenek rang kanih’ atinu ama kha nang shok Isaac rang a nangirumadan pe kha nih rosho. Makha na kupumi dieng numpoknet kha nangmumuk joi iti kha kejet rangnih.” 
\p 
\v 15 Ama na ieriei mawtawr mala khan hitihin rushok joi, makhala khawlah, Abraham shokpui Nahor inkonu Milcah shapa Bethuel shanu Rebekah na adar ah tuibe phunglam a vak shok joi. 
\v 16 \x + \xo 24:16 \xt Kon 12:11; 26:7; 29:17; Ddi 22:15-21\x*Nungaknu kha methatak khat runih, khan nungak ashimvak, apa khatshe leh rishih boi nih lai. Ama na tuikong tieng khan ruchum a tuibe kha tui rumiship a hawng ka joi. 
\v 17 \x + \xo 24:17 \xt 1Re 17:10; Joh 4:7\x*Shokpa kha na rutan a ama kha rurumuk pui a ruti, “Nang numpoktak a nang tuibe a tui kha lekte nemenek roh.” 
\p 
\v 18 Ama na rumashang, “Neh roh, kupumi.” Relentak a utuibe kha ukhut ah jong muchum a ama kha rumenek joi. 
\v 19 Ama na tui kha rupek shole, ama na ruti, “Nang sharingshiei hai rangawm amani tuira nem masheng kiei na tui tha pe rawng.” 
\v 20 Ama na relentak a rushe a tuibe ah awm tui kha rokong khan rushung a, tuilah sheret rang hin tuikhur tieng khan rushe a sharingshiei kholok hai rang khan tui rutha pe. 
\v 21 Miringpa kha na ama khomijin hin Jehovah na chungimoshok pe rang a maw nih, ninawkle chungimoshok pe boi rang a maw nih, iti hi jetna rang ama dieng chawngboi a en a ruawm. 
\p 
\v 22 \x + \xo 24:22 \xt Eze 16:11-12\x*Sharingshiei hai kha na tui runek shole miringpa kha na rangkachak nar shumrieipar shekel khoi arik le ukhut ah tieng rang banriei idi, rangkachak shekel shawm arik kha ruchawi. 
\v 23 \x + \xo 24:23 \xt Ram 19:15\x*Ama na rurawdawn, “Tu shanu maw nangnih? Nang numpoktak a nieriei roh, nangpa inshung ah kutungna u rang jana maw tawng nih?” 
\p 
\v 24 Ama na ama dieng ruti, “Kiei hi Nahor inkonu Milcah shapa Bethuel shanu kanih.” 
\v 25 \x + \xo 24:25 \xt Ram 19:19\x*Ama na ama dieng rutiret, “Sha hai rang shawpaw le nekleshak khawpnatuk le jana rang munawm kieniei u.” 
\p 
\v 26 \x + \xo 24:26 \xt Kac 4:31; 1Ku 29:20; 2Ku 20:18\x*Miringpa kha na ulu mukun a Jehovah dieng chubairubawk joi. 
\v 27 \x + \xo 24:27 \xt Kac 18:10; Jos 2:14; Rut 4:14; 1Sa 25:32; 2Sa 18:28; 1Re 1:48; Lah 28:6; 98:3; Luk 1:68\x*Ama na ruti, “Ama numpoknet le takashawnthieina kha kupumi dieng irumieniei boi, kupumi Abraham Pathien, Jehovah kha mapak chang rosho. Kiei hitu, kupumi shokpui in lam tieng hin Jehovah na laminavakkai pe inih.” 
\v 28 Nungaknu kha na rutan a ashok chon kholok kha unu inshung dieng khan vak riei joi. 
\p 
\v 29 Rebekah na ulienpa khat runiei, khan ama riming kha Laban ruti. Laban na tuikong ah awm miringpa dieng khan tanlam a rushe. 
\v 30 \x + \xo 24:30 \xt Eze 23:42\x*Hitihin rushok joi, ama na anaipangnu nar shumrieipar le ukhut ah banriei kha rumuk phakhan, khan anaipangnu Rebekah na, “Miringpa kha na kiei dieng hitihin nieriei,” iti chawng kha rujet phakhan, ama na miringpa dieng khan rushe a khawlah ama kha tuikong dieng khan sharingshiei hai kha leh ruding. 
\v 31 \x + \xo 24:31 \xt Kon 29:13; Lah 115:15\x*Ama na ruti, “Hawng lut roh, aw Jehovah rahvanmuh miring. Ijar a vai ah ding maw nangnih? Ajarla kiei na in le sharingshiei hai awmna rang mun karashamsho joi.” 
\p 
\v 32 Miringpa kha na in khan rulut joi. Laban na sharingshiei hai chung ah awm nieinak kha rumuchum, khan shawpaw le shak kha sharingshiei hai dieng rupek, khan ama ke rushukna rang le irawtawp pui miring hai ke rushukna rang tui rupek. 
\v 33 Amaton ah nekleshak hai kha rudar pe joi. Inia ama na ruti, “Kochon a kavatna jar hai hi kieriei masheng mahi sha naw ning.” Laban na ruti, “Riei rang roh.” 
\p 
\v 34 Ama na ruti, “Kiei hi Abraham shok kanih. 
\v 35 Jehovah na kupumi hi ajenga rahvan rupek joi, khan ama hi hawng rawchawng joi. Jehovah na ama dieng kengam hai le ranring hai, dangka rangkachak, shok apa hai, shok nupang hai, sharingshiei hai le ranngam hai rupek joi. 
\v 36 \x + \xo 24:36 \xt Kon 21:1-7; 25:5\x*Kupumipa inkonu Sarah na atar tieng kupumipa rang shapa khat runiei pe. Khan ama dieng iniei kholok rupek joi. 
\v 37 Kupumipa na chawngnururakham mashak a nuruti, ‘Kawawmna ram Canaan miring shanu hai ah put ah kashapa rang nungak loi pethiei naw tinih, 
\v 38 khania kapa inshung le koshokpui hai inshung khawn she tana kashapa rang nungak vak tawk pe rang nangnih.’ 
\p 
\v 39 “Kupumipa dieng kuruti, ‘Nupangnu na navak jui rang jawt boiawm jawt.’ 
\p 
\v 40 \x + \xo 24:40 \xt Kon 5:22,24; 17:1; 24:7; Kac 23:20\x*“Inia ama na kiei dieng nuruti, ‘Amaton a kilawnna, Jehovah na ama ravantir kha nang leh sheshom rangnih, khan khomijin kha chungnomoshok pe rangnih. Khan kashapa rang ki'inshung le kapa inshung ah put ah nungak nangiloi rang a inih. 
\v 41 Koshokpui awmna nangshok phakhan chawngnangirakham ah put khan inoroshoh nih joi. Ajarla ama kha nang dieng nurupek jawt nawk a tu, chawngnangirakham ah put ah nangrilik nih joi.’ 
\p 
\v 42 “Kiei na von hin mahi tuikong hin kava a kuruti, ‘Aw Jehovah, kupumi Abraham Pathien, kokhomijin shena hin tun hin chungnangnomoshok pe a tu, 
\v 43 \x + \xo 24:43 \xt Isa 7:14\x*hilah, tuikong dieng hin kading a ka'awm joi. Tuilah she rang a vak shok nungak khat dieng, “Nang numpoktak a nang tuibe a tui kha lekte nemenek roh,” kiti phakhan, 
\v 44 ama na “Neh roh, khan nang sharingshiei hai rangawm tui lok pe rang kanih,” tia kiei dieng namashang nungaknu kha kupumi shapa rang a Jehovah na irumadan nupangnu kha nih rosho.’ 
\p 
\v 45 \x + \xo 24:45 \xt 1Sa 1:13; Joh 4:7\x*“Kumulung a achawng mawtawr malatak hin, Rebekah na adar ah tuibe makhai lam a vak shokthep joi. Tuikong khan ruchum a tui jong lok joi. Ama dieng kuruti, ‘Numpoktak a tui nemenek roh.’ 
\p 
\v 46 “Ama na relentak a adar ah put ah tuibe kha rumuchum a ruti, ‘Neh roh, khan nang sharingshiei hai kha'awm tui menek rang kanih.’ Khatikhan tui kha kurunek, khan sharingshiei hai kha'awm tuirumenek joi. 
\p 
\v 47 \x + \xo 24:47 \xt Isa 3:19; Eze 16:11-12\x*“Khashole ama dieng kawrawdawn a kuruti, ‘Tu shanu maw nangnih?’ Ama na nurumashang, ‘Milcah na ama rang a iruniei pe, Nahor shapa Bethuel shanu kanih.’ Khashole ama nar khan nar shumrieipar le ama ban hai khan banriei kurumietieng joi. 
\v 48 Khashole kulu kurumukun a Jehovah kha chubaikurubawk, khan kupumi Abraham Pathien Jehovah kha kurumapak. Ama na kupumi naipangpa shanu kha ama shapa rang loina rang lam adik kha inurumumuk inih. 
\v 49 Tun nangni na kupumipa dieng numpoknet le takashawnthiei kha nangimumuk u rang a nit a tu nieriei roh. Khanawkatu a tu, nieriei roh, chang tieng ninawkle viei tieng hiei rang kanih.” 
\p 
\v 50 \x + \xo 24:50 \xt Kon 31:24; Lah 118:23; Mar 12:11\x*Laban le Bethuel na mashang a ruti, “Mahi Jehovah ah put ajong inih, nang dieng atha ninawkle ashie kiriei u rang a hi kieini nih u miing. 
\v 51 Khawlah, nang maton ah Rebekah awm, ama hi chawi tana she pui rang roh. Jehovah na iruti kha ang a, ama hi nang pumipa shapa inkonu nih rang rosho.” 
\p 
\v 52 Hitihin rushok joi, Abraham shokpa kha na amani chawng kha rujet phakhan, ama na pieipak chung ah rubawk a Jehovah kha chubairubawk joi. 
\v 53 \x + \xo 24:53 \xt Kac 3:22; 2Re 5:5\x*Shokpa kha na Rebekah dieng ama rangkachak le dangka rui, khan ponledier hai kha rupek joi. Ulienpa le unu diengawm manlu nieinak hai kha rupek joi. 
\p 
\v 54 Ama leh rawtawp miring hai kha na rushakrunek u shole ruriek u a kho rumavar u joi. Jingkar a ruthoi u phakhan, ama na ruti, “Kupumipa dieng nemeshe rang roh.” 
\p 
\v 55 \x + \xo 24:55 \xt Ram 19:4\x*Inia ulienpa le unu kha na ruti u, “Mahi nungaknu hi nikho lekte, rawptak a ni shawm dawrtu kieini leh awm rosho, makha shole she rang rosho.” 
\p 
\v 56 Ama na amani dieng ruti, “Namakha lai naw roh, kalam hi Jehovah na chungnomoshok pe joi jar khan, kupumipa dieng shena rang nitir u rang roh.” 
\p 
\v 57 \x + \xo 24:57 \xt Ram 19:3\x*Amani na ruti u, “Kieini na nungaknu kha koi u a mawchawng u rang kanih.” 
\v 58 \x + \xo 24:58 \xt Rut 1:16\x*Rebekah kha rukoi u a ama kha rurawdawn u, “Mahi miring hi leh she rang rawng maw?” Ama na rumashang, “Kiei she rang kanih.” 
\v 59 Khajarkhan ulenainu u Rebekah le ama aenajawn, Abraham shokpa le ama miring hai kha rumeshe u joi. 
\v 60 \x + \xo 24:60 \xt Jos 22:6; Lah 127:5\x*Amani na Rebekah kha rahvan rupek a ama dieng ruti u, 
\b 
\q1 “Kulenainu u, nang na miring bawp shawm hai bawp hai nu kha chang roh. 
\q1 Khan nang chicha hai kha na irahapui hai pakawt kha amani khut a tet u rosho.” 
\b 
\p 
\v 61 Rebekah le ama shoknu hai kha ruthoi u joi, sharingshiei chung khan rushuh u a miringpa kha rujui u joi. Khatikhan shokpa kha na Rebekah kha ruchawi a rushe joi. 
\p 
\v 62 Isaac na Beer Lahai Roi lam ah put ah ava, ajarla ama na Negev ram shung ah ruawm. 
\v 63 \x + \xo 24:63 \xt Jos 1:8; Lah 1:2\x*Nitak pha hin Isaac na mulung mininglam a loipuk khan rulawn. Ama na ringrurakang a ruen phakhan sharingshiei hai ava kha rumuk. 
\v 64 \x + \xo 24:64 \xt 1Sa 25:23\x*Rebekah na ringrakang a ruen, khan Isaac kha rumuk phakhan sharingshiei ah put ah jong chum joi. 
\v 65 \x + \xo 24:65 \xt Sol 1:7; Isa 47:2\x*Ama na shokpa dieng khan rurawdawn, “Kieini leh rumuh rang a loipuk ah vak lawn miring khaw tumaw nih?” Shokpa kha na rumashang, “Kupumipa keng.” Ama na maikharpon ruloi a ruruhup joi. 
\p 
\v 66 Shokpa kha na Isaac dieng iruthaw kholok kha ama dieng ruriei joi. 
\v 67 \x + \xo 24:67 \xt Ram 16:4\x*Isaac na unu Sarah ponin khan Rebekah kha ruchawi a ama kha ama inko rumachang joi. Isaac na Rebekah kha numrupok. Khajarkhan unu thit shole Isaac kha mulung rudam pe joi. 
\c 25 
\s1 Abraham Shapa hai 
\r 1Ku 1:32-33 
\p 
\v 1 Abraham na inkonu khat ruloiret, ama riming kha Keturah iti. 
\v 2 \x + \xo 25:2 \xt Kac 2:15; Jat 22:4; Jos 13:21; Ram 6:1,3,7; 1Re 11:18; Job 2:11; Lah 83:9; Isa 9:4; Jer 25:25; Hab 3:7\x*Ama na Zimran, Jokshan, Midian, Medan, Ishbak, khan Shuah runiei. 
\v 3 Jokshan na Sheba le Dedan runiei. Dedan chicha hai kha Asshur hai, Letus hai, khan Leum hai kha runih u. 
\v 4 \x + \xo 25:4 \xt Isa 60:6\x*Midian shapa hai hi Ephah, Epher, Hanoch, Abida le Eldaah runih u. Amani kholok hi Keturah nai hai kha inih. 
\p 
\v 5 \x + \xo 25:5 \xt Kon 24:35-36\x*Abraham na iruniei kholok hai kha Isaac dieng rupek joi. 
\v 6 \x + \xo 25:6 \xt 1Re 4:30; Job 1:3; Eze 25:4\x*Inia Abraham nunoi nai hai diengtu khutchawi rupek. Ama na iring lai khan ashapa Isaac ah put ah amani kha shim tieng ah shir ah awm, shim ram tieng rumeshe joi. 
\s1 Abraham Thitna 
\p 
\v 7 \x + \xo 25:7 \xt Job 42:16\x*Abraham ruringna kum jat kha rajakhat shawmshiri lieirahnga runih. 
\v 8 \x + \xo 25:8 \xt Kon 15:15; 47:8; Jat 20:24; Ddi 31:14\x*Abraham kha tar mutum a rutarber a ringkho rumawtawr a ruthi joi. Ama kha ama miring hai leh ruruchun inih. 
\v 9 Ashapa idi Isaac le Ishmael na Mamre leh ranai, Heth miring Zohar shapa Ephron loimun, Machpelah koh shung khan rukhum u. 
\v 10 Heth shapa hai ah put ah Abraham na irurawchawk loipuk khan Abraham le ama inkonu Sarah kha irukhum u inih. 
\v 11 Hitihin rushok joi, Abraham thit shole, ama shapa Isaac kha Pathien na rahvan rupek. Khan Isaac kha Beer Lahai Roi khan khoruchon joi. 
\s1 Ishmael Shapa hai 
\r 1Ku 1:29-31 
\p 
\v 12 Mahi Sarah shoknu Egypt miring Hagar na iruniei pe Abraham shapa Ishmael chicha hai rishim behangbuk kha inih. 
\v 13 \x + \xo 25:13 \xt Lah 120:5; Isa 21:16; Jer 2:10; Eze 27:21\x*Hihaihi Ishmael shapa hai thoinakeina dungjuia dawna riming hai kha inih: Nebaioth hi Ishmael shapa sharapa kha inih, khashole Kedar, Adbeel, Mibsam inih. 
\v 14 \x + \xo 25:14 \xt Jos 15:52\x*Mishma, Dumah, Massa, 
\v 15 \x + \xo 25:15 \xt 1Ku 5:19; Isa 21:14; Jer 25:23; Oba 1:1\x*Hadad, Tema, Jetur, Naphish, khan Kedemah inih. 
\v 16 \x + \xo 25:16 \xt Kon 17:11\x*Hihaihi, amani phung dungjuia, Ishmael shapa hai rampoh shawm lieidi kha runih u. Amani riming loi a khote hai le awmna mun kha iruphun u inih. 
\v 17 \x + \xo 25:17 \xt Kon 16:16; 49:33\x*Kum rajakhat shawmthum lieishiri hi Ishmael ruringna kum hai kha inih. Ama kha rangruchat a ruthi, khan ama miring hai leh ruruchun joi. 
\v 18 Ama shokpui hai kholok leh ralaving a kho ruchon inih. Assyria shena lam a Havilah ah put ah Egypt shim tieng ah awm Shurshe khan amani ruawm u. 
\s1 Jacob le Esau 
\p 
\v 19 Abraham shapa Isaac rutuishanai rishim kha hi inih: Abraham na Isaac runiei. 
\v 20 \x + \xo 25:20 \xt Ddi 26:5\x*Syria miring Laban naipangnu, Padan-Aram ah awm Syria miring, Bethuel shanu Rebekah kha Isaac na ama inkonu khat a ruloi phakhan, Isaac kha kum shawmmili runih joi. 
\v 21 \x + \xo 25:21 \xt 1Sa 1:17,23; 2Ku 33:13; Ezr 8:23; Lah 127:3\x*Ama inkonu kha nairong runih jar khan, Isaac na Jehovah dieng runik. Jehovah na ama nikna kha rupek a ama inkonu Rebekah kha nairuvawng joi. 
\v 22 \x + \xo 25:22 \xt Kac 18:15; Raw 24:12; Jat 9:6-8; Ddi 17:9; Ram 18:5; 1Sa 9:9; 1Re 22:8; 2Re 3:11; Isa 30:2; Jer 21:2; Eze 14:7\x*Inia Rebekah shung ah awm nai hai kha rurotor rana u. Ama na ruti, “Hitihin kiei dieng awm joi a, mahi ih itina maw nih?” Khajarkhan ama na Jehovah dieng rawdawn rushe. 
\p 
\v 23 \x + \xo 25:23 \xt Rom 9:11\x*Jehovah na ama dieng ruriei, 
\b 
\q1 “Nang naikawk shung ah phung idi awm. 
\q1 Nang shung ah put ah miring idi kha reshen u rangnih. 
\q1 Khatpa kha shik khatpanek khan ratdet rangnih. 
\q1 Ulienchangpa kha na naipanglampa chonthaw pe rangnih.” 
\b 
\p 
\v 24 \x + \xo 25:24 \xt Luk 1:57\x*Nainieina rang a nikho hai kha hawng rupum phakhan, khawlah, ama naikawk shung khan aphir ru'awm joi. 
\v 25 \x + \xo 25:25 \xt 1Sa 16:12\x*Akhat changna jong shok kha ashen inih. Mo shok pon iko ang a, mo na upumplang kha rumukhujiek. Khajarkhan ama riming kha Esau\f + \fr 25:25 \fk Esau\ft : Mahi Hebrew chawng hi omoshok tina inih.\f* ruti pe u. 
\v 26 \x + \xo 25:26 \xt Ddi 23:7; Jos 24:4; Hos 12:3; Oba 1:10\x*Makha shole anaipangpa kha Esau kemawkhawng mukuilam a jong shok. Khajarkhan ama riming kha Jacob\f + \fr 25:26 \fk Jacob\ft : Mahi Hebrew chawng hi kemawkhawng mukui ninawkle mimohon tina inih.\f* tia koi pe u. Rebekah na amani runiei lai khan Isaac kha kum shawmruk runih joi. 
\p 
\v 27 Naite hai kha hawng lien u joi. Esau kha ram ah lawn thieirat thieitak khat runih. Jacob kha ponin hai kha mathan boi mulung renem miring runih. 
\v 28 Isaac na Esau kha numropok, ajarla ama shame pok kha rushak pethiei, inia Rebekah na Jacob kha numropok. 
\s1 Esau na Chamshokpui Ijorna 
\p 
\v 29 \x + \xo 25:29 \xt 2Re 4:38-40\x*Jacob na be rushong lai khan Esau na ram ah put ah hawng a shawhawngramah. 
\v 30 \x + \xo 25:30 \xt Jat 20:14; Ddi 23:7; Lah 137:7; Jer 25:21\x*Esau na Jacob dieng ruti, “Numpoktak a makha nang anshen kha nomobong roh, kiei shawkaramah joi.” Khajarkhan ama riming Edom tia rukoi. 
\p 
\v 31 \x + \xo 25:31 \xt Ddi 21:16-17; 1Ku 5:1-2\x*Inia Jacob na ruti, “Tuntak hin nang chamshokpui kha kiei dieng nojornavak roh.” 
\p 
\v 32 Esau na rumashang, “Hilah, kiei athi rang karasham joi, khajarkhan kachamshokpui hi na kiei dieng imaw nemna awm nih?” 
\p 
\v 33 \x + \xo 25:33 \xt Heb 12:16\x*Khashole Jacob na ruti, “Tuntak hin kiei dieng chawngrakham roh.” Esau na Jacob dieng chawngrurakham joi, khan ama chamshokpui kha Jacob dieng rujor joi. 
\v 34 Jacob na Esau kha tan le be antui kha rupek joi. Ama na rushak runek a ruthoi joi, khan eshena rang khan rushe joi. Khatikhan Esau na ama chamshokpui kha ishawnboi a iruthaw inih. 
\c 26 
\s1 Isaac na Abimelech Dieng Mielieishiei Ithawna 
\p 
\v 1 \x + \xo 26:1 \xt Ddi 32:24; Ram 10:6\x*Ram shung khan buvang rushok. Makha Abraham pha lai a akhat changna buvang kha runih mak. Khajarkhan Isaac na Gerar ram ah awm Philisti rengpa Abimelech dieng rushe. 
\p 
\v 2 Jehovah na ama dieng rular a ruti, “Egypt ram khawn she naw roh. Kiei na kinieriei rang a ram khawn awm roh. 
\v 3 \x + \xo 26:3 \xt Kac 3:12; Isa 43:2; Jer 1:8,19; Hag 1:13; Tir 7:5\x*Mahi ram hin khovaktang tana awm roh. Kiei na nang kha nawawm pui rang kanih, khan rahvan nepek rang kanih. Ajarla nang le nang chicha hai dieng mahi ram kholok hi pek rang kanih. Nangpa Abraham dieng chawngkirurakham kha nang leawm miding rang kanih. 
\v 4 \x + \xo 26:4 \xt Tir 3:25; Gal 3:8\x*Nang chicha hai kha ravan ah arshi hai leh rajat a numupung pe rang kanih. Hi hai ram kholok hi nang chicha hai dieng pek rang kanih. Nang chicha jar a rieliei ah phung kholok na rahvan muk rangnih. 
\v 5 \x + \xo 26:5 \xt Raw 18:4-5,26; Jat 15:40; Ddi 4:40; 1Re 2:3; Eze 18:21\x*Ajarla Abraham na kehesho kha rujui, khan kochonrotho hai, kawchawngpek hai, kawchawngmocho hai, khan kadan hai kha rurung.” 
\p 
\v 6 Isaac na Gerar ram khan ruawm joi. 
\v 7 \x + \xo 26:7 \xt Kon 12:11,13; 20:2,12; 24:16; 29:17; Chi 29:25\x*Makhan ah awm miring hai na ama inkonu jar a rurawdawn u. Makhan ama na rumashang, “Ama hi kanaipangnu inih.” Ajarla, “Ama kha ki'inkonu keng,” ti rang a kha ruchih. Ajarla, “Khamun ah miring hai kha na Rebekah jar a nathat rang keng,” tia rumining. Ajartu ama kha miken a metha runih. 
\p 
\v 8 Hitihin rushok joi, ama na makha mun khan pha shawttak ruawm shole, Philisti rengpa Abimelech na pawp ah ruen phakhan, khawlah, Isaac na ama inkonu Rebekah leh rurawhawr kha rumuk joi. 
\v 9 Abimelech na Isaac kha rukoi a ruti, “Hilah, diktak a ama hi nang inkonu keng, iti dan a nang na, ‘Kanaipangnu keng,’ nangiti maw nih?” Isaac na ama dieng rumashang, “Ama jar a kathi a la kiti jar a kiruti inih.” 
\p 
\v 10 Abimelech na ruti, “Kieini dieng ah nangiruthaw hi imaw nih? Phabawgkhat shung hin miring hai kar a akhat na nang inkonu leh ja'awm thiei, makhan kieini dieng shietna chepna kha nangnepek u rangnih.” 
\v 11 \x + \xo 26:11 \xt 1Sa 24:6; Lah 105:15\x*Makhan Abimelech na ama miring kholok dieng chawngrupek a ruti, “Tukhat na mahi miringpa ninawkle ama inkonu hi shit a tu, thatngir rang a inih.” 
\p 
\v 12 \x + \xo 26:12 \xt Mat 13:8\x*Isaac na makha ram khan muchi ruvawr a, makha kum lele khan arajah a rulok, khan Jehovah na ama kha rahvan rupek. 
\v 13 \x + \xo 26:13 \xt Ddi 8:18\x*Miringpa kha hawng rawchawng joi, khan hawng niei shishit a ajenga hawng rawchawng joi. 
\v 14 Ajarla ama na kengamhawi le ranring hai, khan shok tampui hawng niei joi. Khajarkhan Philisti miring hai na ama kha ningruaw u joi. 
\p 
\v 15 Abraham dam lai a apa shok hai na irukhor tuikhur hai kha tuntu Philisti miring hai na pieipak leh rubur pe u a rushing pe u joi. 
\v 16 \x + \xo 26:16 \xt Kac 1:9; Ddi 8:18; Ram 11:7; Lah 105:24-25\x*Abimelech na Isaac dieng ruti, “Kieini ah put hin she u rang roh, ajarla kieininek a ranak nangniei joi.” 
\p 
\v 17 Makhan Isaac na makha mun ah put ah rurawthawt a Gerar Phaijaw khan ponin rudong a makhan ruawm joi. 
\v 18 Isaac na apa Abraham awm lai a irukhor tuikhur hai kha rukhorret, ajarla apa Abraham thit shole, Philisti miring hai na amani kha irukhar pe u inih. Apa na irukoitak riming kha Isaac na irupho inih. 
\p 
\v 19 Isaac shok hai kha na phaijaw khan ruchoi u. Makha mun khan tui putna tuiring rumuk u. 
\v 20 Inia Gerar ah shieihoi miring hai kha na Isaac shieihoi miring hai kha rurosho pui u a amani na ruti u, “Tui hi katah u keng.” Ama kha rurosho pui u jar khan, makha tuikhur riming kha Esek\f + \fr 26:20 \fk Esek\ft : Mahi Hebrew chawng hi orosho tina inih.\f* ruti joi. 
\v 21 Khashole amani na tuikhur ishik khat rukhor u. Makha chung khanawm rurosho pui u ret. Khajarkhan makha riming kha Sitnah\f + \fr 26:21 \fk Sitnah\ft : Mahi Hebrew chawng hi irodoipui ninawkle ibie tina inih.\f* ruti pe. 
\p 
\v 22 \x + \xo 26:22 \xt Lah 18:19; Isa 33:20\x*Ama na makha mun ah put ah rurawthawt a tuikhur ishik khat rukhor, makha chung khan rurosho pui u mak. Makha Rehoboth\f + \fr 26:22 \fk Rehoboth\ft : Mahi Hebrew chawng hi arajaihoi tina inih.\f* tia rupho pe. Ajarla ama na ruti, “Tun a hintu Jehovah na kieini rang mun nepek joi, khan ram shung hin nawrawchawng u rangnih joi.” 
\p 
\v 23 Makhan ah put khan Isaac kha Beersheba tieng ruhawng joi. 
\v 24 \x + \xo 26:24 \xt Ddi 13:17; Jos 8:1\x*Makha jan lele khan Jehovah na ama dieng rular a ruti, “Kiei hi nangpa Abraham Pathien kha kanih. Chih naw roh, ajarla kawnawawm pui. Koshokpa Abraham jar a nang kha rahvan nepek rang kanih, khan nang chicha hai kha mupung rang kanih.” 
\v 25 \x + \xo 26:25 \xt Tir 2:21\x*Ama na maicham rukon a Jehovah kha chubairubawk. Makhan ponin ruphun. Makha mun khan Isaac shok hai na tuikhur rukhor u. 
\s1 Isaac le Abimelech Rawjawtna 
\p 
\v 26 Abimelech na ama lawmpa hai kar a akhat Ahuzzath, khan ama ramiring lamkai Phicol leh ama dieng Gerar ah put ah rushe. 
\v 27 \x + \xo 26:27 \xt Ram 11:7\x*Isaac na amani dieng ruti, “Kiei hi nangnumukmak u a nangni ah put ah nangnurunawt u joi, ithaw a kiei dieng ava maw nangnih u?” 
\p 
\v 28 \x + \xo 26:28 \xt Jos 9:6\x*Inia amani na rumashang u, “Jehovah na nang kha nawawm pui, iti kha kieini na thatak ah kumuk u joi. Khajarkhan kieini na kiti u, ‘Nang le kieini kar a chawngrakhamna awm nih rosho, khan nang leh rawjawtna nawmawthaw u roh. 
\v 29 Kuchung u a ashie thaw naw tinih, ajarla nang kha nishih u miing. Kieini na nang dieng atha niboia ih ruthaw u miing. Nang kha lungdamtak a kinurumeshe u inih. Nang hi tuntu Jehovah na rahvan ipek kha nangnih joi.’~” 
\p 
\v 30 \x + \xo 26:30 \xt Kac 18:12; 1Sa 20:27\x*Khajarkhan bumichinna khat runiei pui a, amani na runekrushak u joi. 
\v 31 \x + \xo 26:31 \xt Kon 21:14,31\x*Jingkar a erelen a ruthoi u a, khatlekhat dieng chawngrurakham u joi. Isaac na amani kha rumeshe a lungdam a rushe u joi. 
\p 
\v 32 Khanitak khan Isaac shok hai kha ava u a amani na ikhor u tuikhur jar a ruriei u. Amani na ruti u, “Tui kumuk u joi.” 
\v 33 Ama na makha mun kha Shebah, tia rukoi. Khajarkhan tunshe hin makha khopui riming kha Beersheba tia ikoi inih. 
\p 
\v 34 \x + \xo 26:34 \xt Jos 3:10; 1Sa 26:16; 1Re 10:29\x*Esau kha kum shawmmili rushok phakhan, Hit miring Beeri shanu Judith le Heth miring Elon shanu Basemath amani kha ama inkonu rang ruloi joi. 
\v 35 \x + \xo 26:35 \xt Kon 27:46\x*Amani na Isaac le Rebekah mulung rumawshaw pe u. 
\c 27 
\s1 Isaac na Jacob Rahvan Ipekna 
\p 
\v 1 \x + \xo 27:1 \xt Ddi 34:7; 1Sa 3:2\x*Khan Isaac kha hawng tar joi. Imik rujing pe a rumuk ngam boi phakhan, ashapa ulienchang Esau kha rukoi a ama dieng ruti, “Kashapa.” Ama na rumashang, “Kiei hin ka'awm.” 
\p 
\v 2 \x + \xo 27:2 \xt 1Re 2:1\x*Ama na ruti, “Hilah, kiei katar joi, kithitna rang nikho jet ngam miing. 
\v 3 Khajarkhan, nang mieriem, tharukawk, khan nang thapui kha chawi tana kiei rang ram ah sha vak tawk roh. 
\v 4 \x + \xo 27:4 \xt Heb 11:20\x*Kiei rang atuitak kishak jawt nekleshak khat rasham tana kiei dieng vak chawi roh. Kithit mala hin makha sha tang a kiringphuk hi na nang kha rahvan nepeh rosho.” 
\p 
\v 5 Isaac na ashapa Esau dieng chawng ruriei lai khan Rebekah na rurangai. Khajarkhan Esau kha ram ah shatawk she a hawng chawina rang rushe lai khan, 
\v 6 Rebekah na ashapa Jacob dieng ruti, “Nangpa na nang ulienpa Esau dieng iruriei kejet. 
\v 7 Ama na ruti, ‘Sha vak kap tana nekleshak tuining kiei rang vak chawi roh, sha tang a, kithit mala hin, Jehovah maikunga rahvan nepeh rang rawng.’ 
\v 8 Khajarkhan kashapa, kinepek chawngpek dungjui hin, kinieriei hi rangai roh. 
\v 9 \x + \xo 27:9 \xt 1Sa 16:20\x*Kengamhawi kar khawn she tana kecha remet athatak idi kiei rang vak chawi roh, khan kiei na nangpa rang atuining ishakjawttak nekleshak shong pe rang kanih. 
\v 10 Makha nangpa dieng chawi tana vak mashak roh. Makha ama na ithit mala nang kha rahvan nepekna rang a inih.” 
\p 
\v 11 Jacob na unu Rebekah dieng rumashang, “Khawlah, kulienpa Esau la mo rajam miring inih, kiei la vun rana miring kanih. 
\v 12 Kapa na iruriei dan a nomonoi a nejet a la, ama dieng mi mohon khat ah noloi rangnih. Kiei na kinining a, pumbotna kha rahvan muh ruhut a, kawhawngchawi rangnih.” 
\p 
\v 13 \x + \xo 27:13 \xt Mat 27:25\x*Inia unu na ama dieng ruti, “Nang pumbotna kha kiei dieng chuh rosho, kashapa. Kirieite hi rangai roh. She roh, amani khaw kiei dieng vak chawi roh.” 
\v 14 Ama na rushe a ke hai kha vak chawi a unu dieng vak pek joi, khan unu na me tuining, apa ishakjawttak rushong pe joi. 
\v 15 Rebekah na ama in ah awm ashapa ulienchang Esau tah ponledier athatak kha ruloi a ashapa naipanglam Jacob dieng rumoko joi. 
\v 16 Khan unu na Jacob khut hai le iring aranana mun khan kecha remet hai uvun hai kha rumawkawp pe joi. 
\v 17 Unu na irashamsha nekleshak atuining le tan kha ashapa Jacob khut ah rupek joi. 
\p 
\v 18 Khatikhan Jacob na apa dieng khan rushe ah ruti, “Kapa.” Ama na rumashang, “Kiei hin ka'awm, tumaw nangnih, kashapa?” 
\p 
\v 19 Jacob na apa dieng rumashang, “Kiei nang shapa sharapa Esau kha kanih keng. Nangiriei angtak khan kavakthaw joi. Nang numpoktak a nothoi pe roh, khan nushut pe tana, nang rahvan kha kumukthieina rang, kihawngpok meh hi nashak pe rang roh.” 
\p 
\v 20 Inia Isaac na ashapa dieng ruti, “Iti dan a maw nih hidawrtak relen a nangimuk hi, kashapa?” Khan ama na rumashang, “Ajarla nang Pathien Jehovah na mahi kiei dieng chungshokna inepek inih.” 
\p 
\v 21 Isaac na Jacob dieng ruti, “Nang hi kashapa Esau kha maw nangnih tia kejetna rang, nomonoi rawng, kashapa, numpoktak a navakdep roh.” 
\p 
\v 22 Jacob na apa Isaac dieng rushe joi, khan Isaac na Jacob kha rumonoi a ruti, “Hesho hitu Jacob hesho inih, inia khut hai hitu Esau khut inih.” 
\v 23 Ama kha rumiejie ngam lai mak, ajarla ama khut hai kha, ulienpa Esau khut ang a, mo rurajam pe inih. Khajarkhan ama kha rahvan rupek joi. 
\p 
\v 24 Ama na ruti, “Nang hi kashapa Esau kha maw nangnih?” Jacob na rumashang, “Kanih.” 
\p 
\v 25 Isaac na ruti, “Makha kiei dieng vak chawi roh, khan karatha na rahvan nepekna rang kashapa mepok kha shah rang rawng.” Jacob na apa dieng vak chawi pe a ama na rushak joi. Khan ama na ju kha apa dieng vak chawi pe a runek joi. 
\v 26 Apa Isaac na ama dieng ruti, “Navakdep tana kiebieng navaktum pe rang roh, kashapa.” 
\v 27 \x + \xo 27:27 \xt Kac 4:27; Rut 1:9; 1Sa 20:41; 2Sa 14:33; Lah 65:10-13; Heb 11:20\x*Ama na vak dep a ama kha vak tum joi. Apa na ama ponledier manam kha rumanam pe, khan ama na rahvan rupek a ruti, 
\b 
\q1 “En roh, kashapa manam hitu Jehovah na rahvan ipeksha loipuk kha leh ra'ang inih. 
\q1 
\v 28 \x + \xo 27:28 \xt Ddi 33:13; 2Sa 1:21; Lah 4:7; 65:9; Chi 3:20; Isa 36:17; Jer 31:12; Hos 14:5; Hag 1:10; Zec 8:12\x*Khajarkhan Pathien na nang dieng roram ah rawdaw, rieliei thai, 
\q1 Khan choicha arah le ju ruphu a nepeh rosho. 
\q1 
\v 29 \x + \xo 27:29 \xt 2Sa 8:14\x*Miring hai na nang chonnawthaw pe u rosho, 
\q1 Khan phung hai na nang dieng bu u rosho. 
\q1 Nang shokpui hai chung a pumi nih roh. 
\q1 Nang nu nai hai na nang dieng bu u rosho. 
\q1 Pumnabot amani kha pumbot chang rosho, 
\q1 Khan rahvan anapeh amani kha rahvanmuh chang rosho.” 
\b 
\p 
\v 30 Hitihin ruawm, Isaac na Jacob kha rahvan rupekshophit leh, khan Jacob na apa Isaac awmna ah put ah rushokphit leh, ama ulienpa Esau kha ama shatawk rushe ah put ah hawng shok joi. 
\v 31 Ama na'awm nekleshak tuining rushong a apa dieng vak chawi joi. Ama na ruti, “Kapa thoi rang roh, nang shapa shatawk hi shah rang roh, khan nang ringphuk kha na kiei dieng rahvan nepeh rang rosho.” 
\p 
\v 32 \x + \xo 27:32 \xt Kon 25:33-34\x*Apa Isaac na ama dieng rurawdawn, “Tumaw nangnih?” Ama na rumashang, “Nang shapa sharapa, Esau kanih keng.” 
\p 
\v 33 \x + \xo 27:33 \xt Kon 25:23; 28:3-4; Jat 23:20\x*Isaac na ajenga rawnawk a rurawdawn, “Khanla nang hawng shok mala sha vak kap a kiei dieng a vak chawipa kha tumaw nih? Nangvat mala khan kiei na kholok kha kurushaksho joi, khan kiei na ama kha rahvan kurupek joi. Diktak a, ama na rahvan muk rangnih joi.” 
\p 
\v 34 \x + \xo 27:34 \xt Kac 12:32; Heb 12:17\x*Esau na apa chawng hai kha rujet phakhan, ama na ningshietak a he moshok a ruchap, khan ama na apa dieng ruti, “Rahvan nepeh roh, kieiawm nepeh roh, aw, kapa!” 
\p 
\v 35 \x + \xo 27:35 \xt Jer 9:4\x*Khania Isaac na ruti, “Nang naipangpa na mohonroitak a ava a nang rahvan kha ruloi joi.” 
\p 
\v 36 \x + \xo 27:36 \xt 1Sa 28:12; Heb 12:16-17\x*Esau na ruti, “Ama riming Jacob, tia ipho pe hi rutukthep nimak maw? Ajarla ama na kiei dieng hin nelem a iloi hi voi di nih joi. Ama na kachamshokpui nuruloi pe joi, khan tunawm rahvan noloi peret joi!” Esau na ruti, “Kiei rang hin rahvan nanginawhawi pe boi maw nih joi?” 
\p 
\v 37 \x + \xo 27:37 \xt Ezr 6:9; Isa 16:10; Jer 40:12\x*Isaac na rumashang a Esau dieng ruti, “Diktak a kiei na ama kha nang lutu kiminit joi, khan ama shokpui hai kholok ama shok changna rang kurupek joi. Nimleshang le ju hai kha leh ama kha kuruvai joi. Tun nang rang kiei imaw kithaw rang, kashapa?” 
\p 
\v 38 \x + \xo 27:38 \xt Jat 14:1; Ram 2:4; Rut 1:9; 1Sa 11:4; Heb 12:17\x*Esau na apa dieng rurawdawn, “Kapa, nang rahvan kha khatte hi maw nih? Kiei hi rahvan nepeh roh, kiei diengawm nepeh roh, aw kapa!” Esau na he rashangtak a ruchap joi. 
\p 
\v 39 \x + \xo 27:39 \xt Heb 11:20\x*Apa Isaac na rumashang a ama dieng ruti, 
\b 
\q1 “Khawlah, rieliei thai ah put ah rala kha 
\q1 Chang rangnih nangawmna mun kha, 
\q1 Khan rala rang nih rawdaw jong chona 
\q1 Chung ravan kha leh. 
\q1 
\v 40 \x + \xo 27:40 \xt 2Sa 8:14; 2Re 8:20,22\x*Nang chemjam ranak a nangring rangnih, 
\q1 Khan nang naipangpa chonthaw a nangawm rangnih. 
\q1 Khan hitihin shok rangnih, 
\q1 Makhala nang na nangdoi ngam nawk phakhan, 
\q1 Nang na ama ringkaw kha nang ring ah put ah nangpai rangnih.” 
\s1 Rebekah na Jacob Itirna 
\p 
\v 41 \x + \xo 27:41 \xt Jat 20:29; 1Sa 17:28; Hos 10:14; Oba 1:10\x*Apa na Jacob dieng rahvan kha rupek jar a Esau na Jacob kha rumukmak joi. Esau na umulung a ruti, “Kapa kiawina rang a pha kha hawng nai joi, khan kiei na kanaipangpa Jacob hi that rang kanih joi.” 
\p 
\v 42 Ashapa ulienchang Esau chawng hai kha Rebekah dieng ruriei u joi. Khajarkhan ama na ashapa naipanglam Jacob kha akoi rang mi rutir a ama dieng ruti, “Khawlah, nang ulienpa Esau na inathat rang a rasham kha na umulung mawawi pe joi. 
\v 43 Khajarkhan, kashapa, kiriei hi rangai roh. Thoi tana Haran ah awm kulienpa Laban dieng tan rang roh. 
\v 44 Nang ulienpa mulunghang chiem masheng, pha bawngkhat ama leh vak awm rang roh. 
\v 45 Nang chung a nang ulienpa mulunghang chiem leh, khan ama dieng a nangithawna hai kha mieniei leh khan ah put khan navakmoloi rang kanih. Kiei na ni khat shung a nangdin u ijar a kinamathang u rang a maw nih?” 
\p 
\v 46 \x + \xo 27:46 \xt Kon 26:34-35; 28:8; Job 7:7\x*Rebekah na Isaac dieng ruti, “Heth shanu hai jar hin kiringkho hi kimitir joi. Ram shung ah hi hai shanu hai hi a'ang, Jacob na Heth shanu hai kha inkonu khat a loi a la, kiringkho thatna imaw awm nih?” 
\c 28 
\s1 Isaac na Jacob Iruchukna 
\p 
\v 1 Isaac na Jacob kha rukoi a rahvan rupek. Ama dieng chawngrupek a ruti, “Nang nungak rang Canaan nupang hai kar a put ah nangiloi boi rang a inih. 
\v 2 Thoi tana Padan-Aram ah nangnu apa Bethuel inshung ah she roh. Nangnu ulienpa Laban shanu hai kar a put ah nang inkonu rang vak loi roh. 
\b 
\q1 
\v 3 \x + \xo 28:3 \xt Jat 6:24; Rut 2:4; Lah 129:8; Jer 31:23\x*“Chungchon a Ranakniei Pathien na rahvan nepeh rosho, 
\q1 Nang hi miring hawipui nangnitna rang, 
\q1 Ama na ararawp namachang rieshie numupung rosho. 
\q1 
\v 4 \x + \xo 28:4 \xt Kon 12:2-3; 22:17; 1Ku 29:15; Lah 39:12\x*Khan Abraham dieng a irupek rahvan kha nang dieng nepekna rang a inih, 
\q1 Nang dieng le nang leh awm nang chicha hai dieng. 
\q1 Makha Pathien na Abraham dieng a irupek, 
\q1 Khomijin khat a nang awmna u ram kha nangtumna u rang a inih.” 
\s1 Esau na Inkonu Khat Iloinaret 
\p 
\v 5 \x + \xo 28:5 \xt Hos 12:12\x*Isaac na Jacob kha rumeshe joi. Jacob kha Padan-Aram khan rushe joi. Makha Syria miring Bethuel shapa, khan Jacob le Esau unu Rebekah ulienpa Laban awmna ram inih. 
\p 
\v 6 Isaac na Jacob kha rahvan rupek a, Padan-Aram ah ama nungak tawk meshe joi iti kha Esau na rumuk. Ama na rahvan irupek leh roroia “Canaan shanu hai ah put ah nungak nangiloi boi rang a inih,” tia chawngirupek, 
\v 7 khan Jacob na unu le apa chawng rurangai a Padan-Aram ah rushe joi, iti kha Esau na rujet. 
\v 8 Esau na Canaan shanu hai kha na apa Isaac kha ningruminit pe mak iti kha rumuk. 
\v 9 Khajarkhan Esau na Ishmael dieng rushe a Abraham shapa Ishmael shanu, Nebaioth shokpuinu, Mahalat kha ama inkonu rang ruloi joi. 
\s1 Jacob Ramang 
\p 
\v 10 Jacob na Beersheba ah put ah rushok a Haran tieng rushe joi. 
\v 11 Makhan ama na mun khat ah vak shok phakhan, ni alutna hawng bie a makha mun khan janruriek joi. Ama na makha mun ah awm lung hai kar khan akhat ruloi a lukham a ruthaw. Makha mun khan ruja joi. 
\v 12 \x + \xo 28:12 \xt Joh 1:51\x*Makhan ama na ramang khat runiei. Khan khawlah, rieliei ah put ah rakakai ravan ishunkhit khat hi rumuk. Khan khilah, Pathien ravantir hai na rakakai khan chumruka u. 
\p 
\v 13 Khan khawlah, Jehovah na makha chung khan ding a ieriei, “Kiei hi nangpa Abraham Pathien Jehovah, khan Isaac Pathien kha kanih. Nang ijana ram kha nang dieng le nang chicha hai dieng pek rang kanih. 
\v 14 \x + \xo 28:14 \xt Tir 3:25; Gal 3:8\x*Nang chicha hai kha rieliei chungmai ah vaiphin leh rajat rangnih. Khan shim le mar, khan shak le thang ah nangretheh rangnih. Nang le nang chicha hai jar a rieliei chung ah phung kholok na rahvan muk rangnih. 
\v 15 \x + \xo 28:15 \xt Raw 26:42; Ddi 31:6,8; Jos 1:5; Lah 9:10; 105:10; 121:5,7-8\x*Hilah, kiei na nang kha kawnawawm pui, khan nangshena kholok ah nurung rang kanih, khan mahi ram hin nawhawngchawiret rang kanih. Ajarla kinierieisha hai kha kumushun masheng namathan naw ning.” 
\p 
\v 16 \x + \xo 28:16 \xt 1Re 3:15; Jer 31:26\x*Jacob na ajana ah put ah ruthoi a ruti, “Diktak a mahi mun hin Jehovah a'awm inih, inia makha kiei na rujet miing!” 
\v 17 \x + \xo 28:17 \xt Kac 3:5; Jos 5:15; 1Ku 22:1; 2Ku 3:1; Lah 68:4\x*Ama na ichitlam a ruti, “Mahi mun hi idawr a chit awm maw nih! Mahitu Pathien in ningir rangnih, khan mahi ravan mawkawt nihngir rangnih.” 
\p 
\v 18 \x + \xo 28:18 \xt Kac 24:4; Raw 8:11; Jos 4:9; 24:26; Isa 19:19\x*Jacob na jingkara ruthoi a lukham a ithaw lung kha ruloi a chawpui khat a rumiding. Khan makha chung khan thai ruliei. 
\v 19 \x + \xo 28:19 \xt Jos 16:2; Ram 1:23,26\x*Makha mun riming kha Bethel\f + \fr 28:19 \fk Bethel\ft : Mahi Hebrew chawng hi Pathien in tina inih.\f* ruti pe. Inia matieng khantu makha khopui riming kha Luz runih. 
\v 20 \x + \xo 28:20 \xt Raw 7:16; Jat 12:6; Ram 11:30; 1Sa 1:21; 2Sa 15:8; 1Ti 6:8\x*Jacob na chawngrakham a ruti, “Pathien hi kiei leh awm nih joi a, khan mahi kokhomijinna lam hin inurung nih a tu, khan shak rang tan le ponledier thaw rang kiei dieng nepek joi a tu, 
\v 21 \x + \xo 28:21 \xt Kac 15:2; Ddi 16:17; Jos 24:18; Ram 11:31; Lah 48:14\x*kapa in tieng dambeng a navak mikir a tu, Jehovah kha kapathien nih rangnih. 
\v 22 \x + \xo 28:22 \xt Jat 18:21; 1Sa 7:12; Luk 18:12\x*Mahin ah chawpui rang a kimiding lung hi na Pathien in nih rangnih. Khan nanginepek rang a kholok kha shawm a akhat nepekngir rang kanih.” 
\c 29 
\s1 Jacob le Rachel Rumukna 
\p 
\v 1 Jacob na ama khomijinna kha matonrushawn a shim tieng ah awm miring hai ram rushok joi. 
\v 2 \x + \xo 29:2 \xt Kon 24:10-11; Kac 2:15-16\x*Ama na ruen a khawlah, ram khan tuikhur khat ruawm. Khan khawlah, makha dieng khan kengamhawi uthum abawk rumuk. Ajarla makha tuikhur ah put khan kengamhawi hai kha tui irumenek u inih. Tuikhur amai khan lung alien khat ruawm. 
\v 3 Makha mun khan kengamhawi hai kha ruruchun u. Khan tuikhur mai ah a'awm lung kha rumelet u a kengam hai kha tui irumenek u inih. Khashole lung kha awmna mun tuikhur amai khan irutet u inih. 
\p 
\v 4 \x + \xo 29:4 \xt Ram 19:17\x*Jacob na amani dieng ruti, “Koshokpui hai sheng, khovaktang ah put ah maw nangnih u?” Amani na rumashang u, “Kieini hi Haran ah put ah kanih u.” 
\v 5 \x + \xo 29:5 \xt Kon 24:24,29\x*Jacob na amani dieng ruti, “Nahor shapa Laban maw nangjet u?” Amani na rumashang u, “Ama kha kejet u.” 
\p 
\v 6 \x + \xo 29:6 \xt Kac 2:16\x*Ama na amani dieng rurawdawn, “Ama la dam maw?” Khan amani na rumashang u, “Adam. Khawlah, ashanu Rachel khaw kengam hai leh ava!” 
\p 
\v 7 Ama na ruti, “Hilah, nishun nih lai, ranring ruchun pha nimak lai. Nangni na kengam hai khaw tui vak menek u tana amani khaw shak vak mashak u roh.” 
\p 
\v 8 Amani na ruti u, “Kengamhawi kholok hawng ruchun a tuikhur mai ah lung hi melet u masheng, kieini na thaw tha boi inih. Khashole kengam hai hi tui kipek u inih.” 
\p 
\v 9 \x + \xo 29:9 \xt Kac 2:16\x*Khatikhan Jacob na amani leh ruriebie a awm lai khan, Rachel na apa kengam hai leh ava joi, ajarla ama kha kengamroinu runih. 
\v 10 \x + \xo 29:10 \xt Kac 2:17\x*Khan hitihin ruawm, Jacob na unu ulienpa Laban shanu Rachel le unu ulienpa Laban kengam hai kha rumuk phakhan, Jacob na rushe a tuikhur bai chung ah lung kha vak melet pe joi, khan unu ulienpa Laban kengam hai kha tui rumenek pe. 
\v 11 \x + \xo 29:11 \xt Rut 1:9\x*Jacob na Rachel kha biengrutum ruthaw pui a ajenga ruchap. 
\v 12 Jacob kha Rachel apa inshung miring inih, tia ama na Rachel dieng ruti. Khan ama kha Rebekah shapa inih tia ruti. Makhan Rachel kha rutan a apa dieng vak riei joi. 
\s1 Jacob na Laban dieng Awmna 
\p 
\v 13 \x + \xo 29:13 \xt Kac 4:27; Luk 15:20\x*Makhan Laban na naipangnu ashapa Jacob chungchang kha rujet phakhan, rumuk pui rutan joi. Ama kha rukaw a iebieng rutum pe. Khan ama kha ama in khan ruchawi joi. Jacob na Laban dieng rishim kholok kha ruriei pe joi. 
\v 14 \x + \xo 29:14 \xt Ram 9:2; 2Sa 5:1; Neh 5:5\x*Laban na ama dieng ruti, “Diktak a nang hi kuru le kataksha kha nangnih!” Khan Jacob kha Laban dieng tha khat ruawm. 
\v 15 Laban na Jacob dieng ruti, “Nang hi kushungshokpui nangnih jar khan manboi a chonnanginawthaw pe rang a maw nangnih? Nieriei roh, nang nilawh ijat rang a maw nih?” 
\p 
\v 16 \x + \xo 29:16 \xt Rut 4:11\x*Laban na shanu idi runiei. Ulienchangnu riming kha Leah iti, khan naipanglamnu riming kha Rachel iti. 
\v 17 \x + \xo 29:17 \xt Kon 12:11,14; 26:7\x*Leah kha imik a enjawt awm, inia Rachel kha aracham rutha pe, khan emeh rurawchawi pe. 
\p 
\v 18 \x + \xo 29:18 \xt Hos 12:12\x*Jacob na Rachel kha numrupok, khan ama na ruti, “Nang shanu naipanglam Rachel rang hin kum shiri lawh rang kanih.” 
\p 
\v 19 Khan Laban na ruti, “Mi tieitang dieng a kipeknek a nang dieng a kinepek hi thadet. Kiei dieng awm roh.” 
\v 20 \x + \xo 29:20 \xt Sol 8:7; Hos 12:12\x*Jacob na Rachel rang khan kum shiri lenglawh ruawm. Jacob na Rachel kha numpok jar khan, makha ama rang nikho lekte ruang pe. 
\s1 Jacob na Leah le Rachel Iloina 
\p 
\v 21 \x + \xo 29:21 \xt Ram 15:1\x*Jacob na Laban dieng ruti, “Kiinkonu kha nepeh rang roh, ajartu kelenglawna apha kha rupum joi, ama dieng lut rang rawng.” 
\v 22 \x + \xo 29:22 \xt Ram 14:10; Isa 25:6\x*Laban na makha mun ah miring kholok kha ruruchun a burumichin joi. 
\v 23 Nitak hin Laban na ashanu Leah kha Jacob dieng ruchawi a Jacob na ama kha ruloh joi. 
\v 24 Laban na oshoknu Zilpah kha ashanu Leah shok a awm rang rupek joi. 
\v 25 Jingkar hawng nit phakhan, hitihin ru awm, khawlah, ama kha Leah runih joi. Ama na Laban dieng ruti, “Nang na kiei dieng a nangithaw hi imaw nih? Rachel rang nang chonkiruthaw nimak maw? Ijar a nanginomohon maw nih?” 
\p 
\v 26 \x + \xo 29:26 \xt Ram 15:2; 1Sa 14:49\x*Laban na rumashang, “Ulienchang mala a naipanglam pek iti hi karam u shena nimak. 
\v 27 \x + \xo 29:27 \xt Ram 14:12\x*Mahi innieina hapta hitu mushun rang roh, khan akhatnu hiawm nepek rang kanih. Mahi rang hin kum shiri ishik khat kochon nangithaw rang a inih.” 
\p 
\v 28 Jacob na khatikhan ruthaw a ama rang makha hapta kha rumushun. Khashole Laban na ashanu Rachel kha'awm ama inkonu rang rupek joi. 
\v 29 \x + \xo 29:29 \xt 1Sa 25:42\x*Laban na ama shoknu Bilhah kha ashanu Rachel shok rang rupek joi. 
\v 30 Jacob kha Rachel diengawm rushe. Ama na Rachel kha Leahnek a numrupok. Ama na Laban chon kha kum shiri ruthaw peret. 
\s1 Jacob Nai hai 
\p 
\v 31 \x + \xo 29:31 \xt Ddi 21:15-17; Lah 127:3\x*Leah kha numrupoh mak iti kha Jehovah na rumuk phakhan, ama naikawk kha rumawlawng pe. Khania Rachel kha nairong ruchang. 
\v 32 \x + \xo 29:32 \xt Kac 6:14; Jat 1:5,20; Ddi 33:6; Jos 4:12; Rut 4:13\x*Leah kha nairuvawng a shapa khat runiei. Ama na ama riming kha Reuben ruti pe, ajarla ama na ruti, “Diktak a Jehovah na kawshawna hi rumuk joi, tuntu ki'inkopa na numnopok rangnih joi.” 
\v 33 \x + \xo 29:33 \xt Kac 6:15; Jat 1:6,22; Eze 48:24\x*Leah na nairuvawngret a shapa khat runiei. Ama na ruti, “Numipok boi kinitna hi Jehovah na rujet. Khajarkhan Ama na mahi shapa hi inurupek inih.” Khan ama na ama riming kha Simeon ruti pe. 
\v 34 \x + \xo 29:34 \xt Kac 2:1; Jat 1:47; Ddi 33:8; 1Ku 6:1,16\x*Ama na nairuvawngret a shapa khat runiei. Ama na ruti, “Shapa uthum kieniei pe joi jarkhan, ki'inkopa na kiei dieng kawp rangnih joi.” Khajarkhan ama riming kha Levi tia rukoi. 
\v 35 \x + \xo 29:35 \xt 1Ku 2:3; Isa 48:1; Mat 1:2-3\x*Ama na nairuvawng a shapa khat runieiret. Ama na ruti, “Tun a hintu Jehovah kha mapak rang kanih joi.” Khajarkhan ama riming kha Judah\f + \fr 29:35 \fk Judah\ft : Mahi Hebrew chawng hi mapak tina inih.\f* ruti pe. Khashole nai rubang joi. 
\c 30 
\s1 Rachel na Leah kha Ningiruawna 
\p 
\v 1 \x + \xo 30:1 \xt Isa 49:21\x*Jacob rang nai hai iniei pe boi kha Rachel na rumuk phakhan, ama uliennu kha ningruaw. Ama na Jacob dieng ruti, “Kiei dieng nai nepeh roh, khanawkatu a tu athi rang kanih!” 
\p 
\v 2 \x + \xo 30:2 \xt 2Re 5:7\x*Rachel chung a Jacob na mulunghang rumothoina a ruti, “Naikawk arah rukhar, Pathien kha maw kanih?” 
\p 
\v 3 \x + \xo 30:3 \xt Kon 16:2; 50:23; Job 3:12\x*Ama na rumashang, “Hilah, koshoknu Bilhah! Ama na nainiei pha a katawr chung ah natet pena rang, ama jar a kiei na'awm nai hai kumukna rang ama dieng neshe pe roh.” 
\v 4 Khan ama shoknu Bilhah kha i'inkonu rang ama dieng rupek a Jacob na ama dieng rushe. 
\v 5 Bilhah na nairuvawng a Jacob rang shapa khat runiei pe joi. 
\v 6 \x + \xo 30:6 \xt Ram 1:34; Lah 35:24; Jer 4:15; Eze 48:1\x*Rachel na ruti, “Pathien chawngmocho khan enlar nawthawna joi. Ama na kehesho narangai pe a shapa khat nepek joi.” Khajarkhan ama riming kha Dan ruti pe. 
\v 7 Rachel shoknu Bilhah na nairuvawngret a Jacob shapa adi changna kha runiei pe. 
\v 8 \x + \xo 30:8 \xt Ddi 33:23; Ram 4:6; 1Ku 7:13; Hos 12:3-4\x*Rachel na ruti, “Ku'uliennu hi ajenga kirureper pui inih, diktak a kiei na kurumawtawr joi.” Khajarkhan ama riming kha Naphtali ruti pe. 
\p 
\v 9 Leah na ama kha nai rubang joi iti rujet leh, oshoknu Zilpah ruloi a Jacob dieng iinkonu khat a rupek. 
\v 10 Leah shoknu Zilpah na Jacob rang shapa khat runiei pe. 
\v 11 \x + \xo 30:11 \xt Kac 1:4; Jat 1:24; Jos 4:12; 1Ku 5:11; Jer 49:1\x*Leah na ruti, “Rahvantha kanih!” Khajarkhan ama riming kha Gad tia rupho pe. 
\v 12 Leah shoknu Zilpah na Jacob rang adi changna shapa khat runiei pe. 
\v 13 \x + \xo 30:13 \xt Jat 1:40; Ddi 33:24; Rut 4:14; 1Ku 7:30-31; Lah 127:3; Luk 1:48\x*Leah na ruti, “Kiningai, ajarla nupang hai na rahvanmunu niti u rangnih.” Khajarkhan ama riming kha Asher ruti pe. 
\p 
\v 14 \x + \xo 30:14 \xt Kac 34:22; Ram 15:1; Rut 2:23; 1Sa 6:13; Sol 7:13\x*Gehu parrawkhawm nikho hai khan, loimun ah Reuben na mandrake thingkung hai kha rumuk a unu Leah dieng ruchawi. Rachel na Leah dieng ruti, “Numpoktak a nang shapa mandrake thingkung hai kha kiei dieng eshen nepeh roh.” 
\p 
\v 15 \x + \xo 30:15 \xt Isa 7:13; Eze 34:18\x*Inia ama na Rachel dieng rumashang, “Ki'inkopa nanginoloi pe hi chonmun ashin maw nih? Kashapa mandrake hai hiawm loi rawng maw?” Rachel na rumashang, “Nang shapa mandrake hai rangbak khan Jacob na von jan nang leh ja rosho.” 
\p 
\v 16 Nitak tieng hin Jacob na loimun ah put ah hawng kir phakhan, Leah na ama kha rurumuk pui. Ama dieng ruti, “Kashapa mandrake hai jar a kinomoroi nih joi, kiei dieng avangir rang nangnih.” Makha jan khan ama leh ruriek. 
\p 
\v 17 Pathien na Leah kha rurangai pe a nairuvawng, khan Jacob rang arahnga changna shapa runiei pe. 
\v 18 \x + \xo 30:18 \xt Ddi 27:12; Jos 17:10; Ram 5:15; 1Ku 7:1\x*Leah na ruti, “Pathien na kawlawh nepek joi, ajarla koshoknu hi ki'inkopa dieng kirupek inih.” Khajarkhan ama riming Issachar ruti pe. 
\v 19 Leah na nairuvawng a Jacob rang aruk changna shapa runiei pe. 
\v 20 \x + \xo 30:20 \xt Jat 1:30; Ddi 33:18; Ram 5:18; 1Pe 3:7\x*Leah na ruti, “Pathien na kiei dieng khutchawi atha nepek joi. Tuntu ki'inkopa na kiei leh awm rangnih joi, ajarla ama rang shapa uruk kieniei pe joi.” Khajarkhan ama riming kha Zebulun ruti pe. 
\v 21 Unuk a ama na shanu khat runiei, ama riming kha Dinah ruti pe. 
\s1 Pathien na Rachel dieng Shapa Ipekna 
\p 
\v 22 Khashole Pathien na Rachel kha rumininghep. Ama nikna kha rurangai pe a ichi rumathat pe joi. 
\v 23 \x + \xo 30:23 \xt Isa 4:1; Luk 1:25\x*Ama na nairuvawng a shapa khat runiei joi. Ama na ruti, “Pathien na karachaiphungna kha noloi pe joi.” 
\v 24 \x + \xo 30:24 \xt Ddi 33:13; 1Sa 4:20\x*Khajarkhan ama riming kha Joseph ruti pe. Ama na ruti, “Jehovah na shapa ishik khat inobo pe nih rosho.” 
\s1 Jacob Nilawh 
\p 
\v 25 \x + \xo 30:25 \xt Kon 24:54,56\x*Khan hitihin ruawm, Rachel na Joseph runiei shole, Jacob na Laban dieng ruti, “Kawawmnatak le karam ah keshena rang, kiei hi nemeshe rang roh. 
\v 26 \x + \xo 30:26 \xt Kon 29:18,20,27; Hos 12:12\x*Amani rangbak a chonkinuruthaw pe, kiinkonu hai le kanai hai kha kiei dieng nepeh rang roh, kiei she rang rawng. Nang rang a kiruthaw chon hai kha nangjet joi.” 
\p 
\v 27 \x + \xo 30:27 \xt Raw 19:26; Jat 22:7; Ddi 28:11; Jos 13:22; 2Sa 6:11; 2Re 17:17; Est 2:15; Jer 27:9\x*Laban na ama dieng ruti, “Nang miken a enlar kumuk joiatu, numpoktak a awmdi roh. Nang jar a Jehovah na rahvan nurupek iti kha ama na inurumejet inih.” 
\v 28 Laban na ruti, “Nang nilawh kha rikhi roh, nepek rang kanih.” 
\p 
\v 29 Jacob na ama dieng rumashang, “Idawr maw nang chon kunuruthaw pe, khan idawr maw nang ranring hai kha kunurureh pe iti kha nangjet. 
\v 30 \x + \xo 30:30 \xt 1Ti 5:8\x*Ajarla kavat mala khan lekte nangruniei, makha ajenga pung joi. Keshena mun ih khan nita'awm Jehovah na nang kha rahvan nepek joi. Tuntu itik pha a kiinshung kimiship rang a maw nih?” 
\p 
\v 31 Ama na rurawdawn, “Imaw nepeh ning?” Jacob na rumashang, “Nang na iawm nepeh thiei naw tinih. Mahi kiei rang nang nawthaw pe a tu, nang kengam hawi hai hi nohoi pe a nurung peret rang kanih. 
\v 32 Von hin kiei na nang ke le kengam hai kar hin lut tang a makhan ah put ah adelalak le ajirarak kengam kholok, khan kengamte hai kar a adup kengamte rikip, khan ke hai kar a ajirarak le adelalak hai kar a she tang a vak madan rawng. Hi hai kholok hi kawlawh nih rosho. 
\v 33 Khajarkhan kawlawh hai chungchang nangen pha khan, nuk a, aen rang nangvat pharoia adik kithaw chon hai kha na jetna numumuk rangnih. Ke hai kar a adelalak le ajirarak miejiek nih boi, khan kengamte hai kar a adup anih boilim kha, kiei leh ruawm joi a tu, kimuruk keng tia loi rang a inih.” 
\p 
\v 34 Laban na ruti, “Atha joi, nangiriei dungjui khan nih rosho.” 
\v 35 Khanita'awm, makha nikho khan Laban na ajirarak le adelalak kecha hai, ajirarak le adelalak kepui hai kholok, makhan a angoi ajo kholok, khan kengamte hai kar a adup kengamte kholok kha rumadan a ashapa hai khut ah rupek joi. 
\s1 Jacob Kengamhawi Hawng Pungna 
\p 
\v 36 \x + \xo 30:36 \xt Kac 3:18\x*Laban na ama le Jacob kongkar ah ni thum lawnna lam aralah mun khan rutet joi. Jacob na Laban kengamhawi arangalim ruhoi pe joi. 
\p 
\v 37 \x + \xo 30:37 \xt Jer 1:11; Eze 31:8\x*Tuntu Jacob na aem pamengkung le almond khan plane thingkung hai ah put ah thingtoi hai kawr rukhawt lalak. Makha angoi kha mumukna rang a inih. 
\v 38 \x + \xo 30:38 \xt Kac 2:16; Jer 2:24\x*Khan ama na awkawr irukhawt a ishui thingtoi kha kengam hai na tui nek rang avatna mun tuirokong maton khan amatang a rutet peh. Amani na tuineh vat pha a jawjawngna iruthaw u inih. 
\v 39 Kengamhawi hai kha na thingtoi maton khan rochon phakhan, kengam hai kha na aji ashiei, aderak khan ajirarak rumoshok u. 
\v 40 Jacob na kengamte hai kha rureshen mashak. Ama kengamhawi hai kha ajishiei le adup Laban kengamhawi hai tieng mairumosho. Khania ama kengamhawi hai khatu lawp khat a rutet a Laban kengamhawi hai kha leh rutet mak. 
\p 
\v 41 Makhan atakrat ranring hai na rochon phakhan, Jacob na tuidawr ah awm ranring hai maton khan thingtoi kha rutet pe. Makha thingtoi hai kar khan rochonna rang a inih. 
\v 42 Inia kengamhawi hai kha atakshon phakhan, amani maton khan rutet pe mak. Khatikhan ashon hai kha Laban tah inih, khan atakrat hai kha Jacob tah inih. 
\v 43 Hitihin Jacob kha ajenga nieilelung a hawng rawchawng joi. Ama na ranring, apa le nupang shok hai, sharingshiei le ranngam tampui hawng niei joi. 
\c 31 
\s1 Jacob na Laban ah put ah Atanna 
\p 
\v 1 Laban shapa hai chawng hai kha Jacob na rujet joi: “Napa u na iniei kholok kha Jacob na loisho joi, khan ama na iniei nieilelung hai hitu napa dieng a ruawm ah put ah irumuk inih.” 
\v 2 Jacob na Laban maisho rumuk leh hin, khawlah, matienglai a awmchan leh rura'ang pe lai mak. 
\p 
\v 3 \x + \xo 31:3 \xt Ddi 30:3; Isa 10:21\x*Makhan Jehovah na Jacob dieng ruti, “Nangpa hai le nang shokpui hai ram khan kir rang roh, khan kiei na nang kha nawrawtawp pui rang kanih.” 
\p 
\v 4 Jacob na mi rutir a Rachel le Leah kha ama kengamhawi awmna loipuk khan vak mokoi joi. 
\v 5 \x + \xo 31:5 \xt Dan 2:23\x*Makhan amani dieng ruti, “Nangpa u maisho a matieng a ang a kiei dieng enlar natetnalai mak iti hi kumuk joi. Inia kiei kapa Pathien natu kiei hi nawrawtawp pui a awmlai. 
\v 6 Khan karanak awmshe leh nangpa u chon kiruthaw kha nangrujet u. 
\v 7 \x + \xo 31:7 \xt Jat 14:22; Job 19:3; Amo 8:5\x*Inia nangpa u na nurumohon, khan voi shawmhet kochonthaw lawh kha nurutho pe. Inia kawpawpna rangtu Pathien na rujawt pe mak. 
\v 8 ‘Ajirarak itilim hi nang chonthaw lawh keng,’ iti leh, kengamhawi kholok na ajirarak rumete u. Khan, ‘Adelalaklim nang chonthaw lawh keng,’ iti leh, kengamhawi kholok na delalak rumete. 
\v 9 \x + \xo 31:9 \xt Job 39:2; Eze 31:6\x*Hitihin Pathien na nangpa u ranring hai kha ruloi pe a kiei dieng inurupek inih. 
\p 
\v 10 “Khan makhala kengamhawi hai rajam rana pha khan ramang kururaman. Makhan kiei na kurumuk makhala achon kecha hai kha ajirarak leh adelalak, khan achulolok runih u. 
\v 11 \x + \xo 31:11 \xt Kon 16:7-11; 22:11,15; 31:13; 48:16; Kac 3:4\x*Ramang khan Pathien Ravantir na kiei dieng nuruti, ‘Jacob.’ Khan kiei na kurumashang, ‘Hin ka'awm.’ 
\p 
\v 12 \x + \xo 31:12 \xt Kac 3:7\x*“Ama na ruti, ‘Khongah tana en roh, makhala kengamhawi hai chung ah kecha hai achon kholok ajirarak le adelalak, khan achulolok nih u. Ajarla Laban na nang dieng a ithaw kholok kha kiei na kumuk joi. 
\v 13 Kiei hi Bethel Pathien kha kanih. Makha mun khan chawke khat a thainangrunawt joi, khan nang na kiei dieng chawngnangrurakham joi. Tun thoi rang roh, mahi ram mun ah put hin she tana nang shokpui hai ram khan kir rang roh.’~” 
\p 
\v 14 \x + \xo 31:14 \xt 2Sa 20:1; 1Re 12:16\x*Rachel le Leah na ama dieng rumashang u, “Kapa u in ah kieni rang tumphawm ninawkle shoto aravat maw awmlai? 
\v 15 \x + \xo 31:15 \xt Ddi 15:3; Rut 2:10; 2Sa 15:19; 1Re 8:41; Oba 1:11\x*Kieini hi milak khat a inete boi u maw nih? Ajarla ama na kieini hi nurujor u joi, khan kieshier u kha'awm rotoknasho joi. 
\v 16 Khajarkhan Pathien na kapa u dieng a iruloisho nieilelung kholok kha natah u inih, khan nanai hai rang a inih. Khajarkhan ih kha nita'awm Pathien na thaw roh initi kha thaw roh.” 
\p 
\v 17 Khajarkhan Jacob na ruthoi a anai hai le inkonu hai kha sharingshiei chung ah rumushut joi. 
\v 18 Ama insha kholok, ama na iman ama nieilelung kholok, khan Padan-Aram ah imuk insha kholok kha Canaan ram ah awm apa Isaac dieng shena rang ruchawi joi. 
\v 19 \x + \xo 31:19 \xt Jos 24:14; Ram 17:5; 1Sa 7:3; 25:2,4,7; 2Sa 13:23; 2Re 23:24; Hos 3:4\x*Khalaikhan Labantu ama kengam moep rushe. Khan Rachel na apa in pathien hai kha rumuruk pe. 
\v 20 Jacob na riei boipet a rutan hi na ajar nih a Aram miring Laban kha irumithim inih. 
\v 21 \x + \xo 31:21 \xt Kac 2:15; Jat 26:30; Ddi 3:10; Jos 12:2; 1Re 18:46; Jer 22:6; 26:21\x*Hitihin ama iniei kholok kha leh rutan joi. Khan ama na ruthoi a Euphrates vadung rurakan a Gilead mo tieng ruhawng joi. 
\s1 Laban na Jacob Irojona 
\p 
\v 22 Ni thum changna khan Jacob hi atan joi iti hi Laban dieng rumejet. 
\v 23 \x + \xo 31:23 \xt Kac 14:9\x*Makhan ama na ulenai hai kha ruchawi a ni shiri hi rurojo. Khan ama na ama kha Gilead mo khan ruphak joi. 
\v 24 \x + \xo 31:24 \xt Kon 20:3,6; 24:50\x*Inia Pathien na Aram miring Laban dieng jan ramang a jong a ama dieng jong riei, “Jacob dieng atha ashie chawngnangrieina boi rang riring roh.” 
\p 
\v 25 Laban na Jacob kha ruphak joi. Jacob na mo chung khan ponin rudong, khan Laban na ama ulenai hai leh Gilead mo chung khan ponin rudong. 
\p 
\v 26 \x + \xo 31:26 \xt 1Sa 30:2-3\x*Khan Laban na Jacob dieng ruti, “Kiei dieng a nangithaw hi imaw nih? Kiei hi nangnomohon joi, khan nang na kashanu hai kha chemjam leh michitlam a shurkhop ang a nangruchawi joi. 
\v 27 \x + \xo 31:27 \xt Kac 15:20; Ram 11:34; 1Sa 10:5; 2Sa 6:5; Lah 68:25; Isa 24:8; Jer 31:4\x*Iloia murukte a nanginomohon a, kiei mejet boi a tan maw nangnih? Kiei na ningailam a lathaw a khong le shalangdar leh kinemeshe rang a rohoi inih 
\v 28 \x + \xo 31:28 \xt Rut 1:14; Tir 20:3\x*Ijar a kutu hai le kashanu hai bieingrutum nanginawmawthaw boi maw nih? Mawngtak a chon nangthaw joi! 
\v 29 Nang chung u a ashie thawna rang kukhut chung a ranak kieniei. Inia nangpa u Pathien na jangin kiei dieng chawngnojongriei. Ama na nuruti, ‘Jacob dieng atha ashie chawngnangrieina boi rang riring roh.’ 
\v 30 \x + \xo 31:30 \xt Job 29:2\x*Nangpa in nangirangaihai a ashe rang a nangnitjoiawm, ijar a kapathien hai kha nangirumuruk maw nih?” 
\p 
\v 31 Jacob na Laban dieng rumashang, “Kuruchi jar a keng, ajarla nang shanu hai hi kiei ah put ah nangnasho rang keng tia kurumining. 
\v 32 Nang pathien hai leh nangimuk ama kha ring naw nih. Koshokpui hai maikung hin nangtah kha khin tana noloi pe roh.” Ajarla Rachel na amani kha vak muruk iti hi Jacob na rujet mak. 
\p 
\v 33 \x + \xo 31:33 \xt Raw 19:3,32; Ddi 21:18; Jer 35:18\x*Laban na Jacob ponin khan, khan Leah ponin khan, khan shoknu idi ponin khan rulut, inia amani kha rumuh mak. Leah ponin ah put ah vak shok a Rachel ponin khan rulut joi. 
\v 34 Rachel na in pathien hai kha ruloi avak shok pui a sharingshiei shutna mada thoi khan vak tet a makha chung khan vak shu joi. Laban na ponin khan rumeletviek, inia in pathien hai kha rumuh mak. 
\v 35 \x + \xo 31:35 \xt Raw 15:19-23\x*Rachel na apa dieng ruti, “Kiei na nang maikung a kading ngam boi hi na kupumi kha ningnitna iniemieniei boi nih naw rosho, ajarla nupang balam kumuk a kha na keng.” Ama na rutawk a in pathien hai kha rumuh mak. 
\v 36 \x + \xo 31:36 \xt 1Sa 19:5; 23:23\x*Jacob kha umulungruhang pe a Laban leh rurosho joi. Ama na Laban dieng ruti, “Kiei na imaw kirehe awm joi? Kumunu ih awm a mulung hangtak a ninavakrojo hi? 
\v 37 \x + \xo 31:37 \xt Ddi 1:16\x*Kienieinak kholok nangmeletviek joi, nang nieinak imaw nangmuk joi? Koshokpui hai le nang shokpui hai maikung hin vak tet roh. Makha amani na nadin nakar ah chawngshatna rang a inih. 
\p 
\v 38 “Kum shawmdi hi nang leh kuruawm inih. Nang kengampui le kepui hai na chirupai u mak. Kiei na nang kengamhawi hai kar a kengamcha hai kha rushah miing. 
\v 39 \x + \xo 31:39 \xt Kac 22:13\x*Ramsha na ishak hai kha kiei na nang dieng vak chawi miing, khan makha man kha kiei na kete. Nishun a ninawkle jan a imuruk hai kha aman nangnemete. 
\v 40 \x + \xo 31:40 \xt Lah 132:3-4; 2Co 11:27\x*Khatikhan a kuruawm inih: nishun a nisha kurudoi, khan jan a daikururieviei. Kiei na mikmichim a amiei ruthiei mi'ing. 
\v 41 \x + \xo 31:41 \xt Kon 29:27,30; 31:7\x*Hitihin nang in ah kum shawmdi kuruawm inih. Nang shanu hai idi rang khan kum shawm lieimili, khan nang kengamhawi hai rang hin kum ruk hi chon kunuruthaw pe. Khan kinilawh hai kha voi shawm nangnurutho pe. 
\v 42 \x + \xo 31:42 \xt Kac 3:15; Lah 124:1-2\x*Kapa Pathien, Abraham Pathien khan Isaac na iruchi Pathien kha na nururawtawp pui nawk a tu, kiei hi khutrokpet a nanginemeshe rang a kanih keng. Pathien na kawshawna le kukhut leh chonkithawna kha numuk pe a majan jan nang kha inojongrachai inih.” 
\s1 Jacob le Laban Rawjawtna 
\p 
\v 43 Laban na Jacob dieng rumashang a ruti, “Shanu hai hi kashanu hai inih, naite hai hi kanai hai inih.Kengamhawi hai hi kekengamhawi hai kha inih, khan nangimuk kholok hi katah inih. Inia kashanu hai dieng le iniei u nai hai dieng hin von kiei na imaw thaw ning? 
\v 44 Khajarkhan khai, nadin rawjawtna kon rang rawi. Makha na nang le kiei kar a kungchangna kha nih rosho.” 
\p 
\v 45 Jacob na lung akhat ruloi a chawke ang a rumiding joi. 
\v 46 Jacob na ulenai hai dieng ruti, “Lung rakam u roh.” Amani na lung hai kha ruloi u a rurakam u. Makha lungrakam khan burunek u. 
\v 47 Laban na Jegar-Shahadutha\f + \fr 31:47 \fk Jegar-Shahadutha\ft : Mai kungchangna rakam tina inih.\f* tia riming rupho pe. Inia Jacob na Galeed tia rupho pe. 
\p 
\v 48 \x + \xo 31:48 \xt Jer 29:23\x*Laban na ruti, “Mahi lungrakam hi na von nakar ah kungachang nih joi.” Khajarkhan makha mun kha Galeed ruti u joi. 
\v 49 \x + \xo 31:49 \xt Jos 1:3; Ram 10:17\x*Khan Mizpah\f + \fr 31:49 \fk Mizpah\ft : Mahi chawng hai sentri dingna tina inih.\f* tia'awm rupho pe u, ajarla ama na ruti, “Kieini khatlekhat nurumukna boi phakhan, Jehovah na nang le kiei inurung jawnjai nih rosho. 
\v 50 \x + \xo 31:50 \xt Ddi 4:26; 31:19; Jos 24:27; Ram 11:10; 1Sa 12:5; Job 16:19; Jer 7:11; 29:23; Mic 1:2\x*Kashanu hai kha ashie a nangtawn joi a, khan kashanu hai awm chuchung a nupang shik nangloi joi a tu, nakar a mi ishik awm joi nawkawm, en roh, Pathien hi nang le kiei kar a kungachang inih.” 
\p 
\v 51 Laban na Jacob dieng ruti, “Hilah, lungrakam hi, hilah, chawke hi. Mahi nang le kiei kar a kimiding nih joi. 
\v 52 Mahi lungrakam kungchangna kha inih, khan mahi chawke hi kungchangna kha inih. Ajarla kiei na nang dieng ashie thawna rang lungrakam hi vak rakan naw ning, khan nangawm kiei dieng ashie thawna rang mahi lungrakam le chawke hai hi vak rakan naw tinih. 
\v 53 Abraham Pathien, Nahor Pathien, khan amani apa hai Pathien na kieini dieng chawngshat rosho.” Khan Jacob apa Isaac na iruchi Pathien riming aban a chawngrurakham u joi. 
\v 54 \x + \xo 31:54 \xt Kac 24:5; Raw 3:1\x*Khan Jacob na makha mo khan rurawthawi joi. Khan ama na ama ulenai hai kha nekleshak asha rang rukoi a amani na nekleshak kha rushak u. Khan janshawt khan mo chung khan ruawm u. 
\v 55 \x + \xo 31:55 \xt Kac 39:43; Rut 1:9\x*Jingkara hin Laban na ruthoi joi, khan utu hai le ashanu hai kha rutum a amani kha rahvan rupek joi. Laban na karuchawi a ama in tieng rukir joi. 
\c 32 
\s1 Jacob na Esau Ichitna 
\p 
\v 1 \x + \xo 32:1 \xt 2Re 6:16-17; 1Ku 21:15; Lah 34:7; Dan 6:22\x*Jacob na ama lam ruraw a Pathien ravantir hai na ama rurumuk pui u. 
\v 2 \x + \xo 32:2 \xt Jos 13:26,30; 2Sa 2:8; 1Re 2:8; 1Ku 6:80\x*Jacob na amani kha rumuk leh ruti, “Mahi Pathien ngakmun keng joi.” Khajarkhan makha mun riming kha Mahanaim\f + \fr 32:2 \fk Mahanaim\ft : Mahi Hebrew chawng hi ngakmun idi tina inih.\f* tia rupho pe joi. 
\p 
\v 3 \x + \xo 32:3 \xt Jat 21:21; 24:18; Ram 11:17\x*Khan Jacob na ama chawngchawi hai kha Edom ram ah awm Seir khan ulienpa Esau dieng amaton a rutir joi. 
\v 4 Amani kha chawngrupek, “Kupumi Esau dieng hitihin nangiriei rang a inih, ‘Nang shokpa Jacob na hitihin ieriei, “Laban dieng khovaktang a kurushe a tunshe hin ka'awm lai. 
\v 5 \x + \xo 32:5 \xt Rut 2:13\x*Khan shiecha hai, ranngam hai, kengamhawi hai, apa shok hai, nupang shok hai kieniei joi. Nang miken a enlar kumuk ngai maw iti rieina rang kupumi dieng kivaktir inih.”~’~” 
\p 
\v 6 Khan chawngchawi hai kha na Jacob dieng vak kir u a ruti u, “Kieini nang ulienpa Esau dieng kurushe u joi. Esau na nang leh rumuh rangnih, khan ama kha apa rajamili na irawtawp pui inih.” 
\p 
\v 7 \x + \xo 32:7 \xt Lah 4:1\x*Jacob ajenga ruchih a phairuravai joi. Khan ama leh rawtawp miring hai, kengamhawi hai, hawisha hai, khan sharingshiei hai kha hawi idi a rureshen mashak joi. 
\v 8 Ama na ruti, “Esau na ava a ngakmun khat hi that joiawm, ngakmun ishik khat imak hi rekhe rangnih.” 
\p 
\v 9 \x + \xo 32:9 \xt Kon 28:13,15; 31:3,13,42\x*Jacob na ruti, “Aw kapa Abraham Pathien, khan kapa Isaac Pathien, ‘Nang ram le nang shokpui hai dieng kir rang roh, khan kiei na nang dieng atha thaw rang kanih,’ tia kiei dieng a nuruti Jehovah, 
\v 10 \x + \xo 32:10 \xt Jat 17:2\x*nang shok kiei dieng a nanginurumumuk numpoknet le takashawnthieina kholok kar a ashinving kha leawm rutuk boi kha kanih. Ajarla kushunshawraw ranga hi kiniei a Jordan tuipui kha kivakrakan inih. Inia tuntu ngakmun hawi idi kachang joi. 
\v 11 \x + \xo 32:11 \xt Lah 59:2\x*Numpoktak a kiei hi kulienpa Esau khut ah put ah nakhek roh. Ajarla ama na ava a kiei, unu hai le naite hai that nih maw tia kiei kachi joi. 
\v 12 \x + \xo 32:12 \xt 1Re 4:20,29; Hos 1:10; Rom 9:27\x*Nang na nangruti, ‘Kiei na nang dieng atha thawhet rang kanih, khan nangchi hai kha thampui nge ang a minit rang kanih. Amani arawp dan kha tengamboi nih rangnih.’~” 
\p 
\v 13 \x + \xo 32:13 \xt 1Sa 16:20; Chi 18:16\x*Makha jan khan makha mun khan ruriek joi. Khan ukhut a iniei kha ulienpa Esau dieng a pek rang a khutchawi rang khan rumadan joi. 
\v 14 \x + \xo 32:14 \xt Jat 7:88\x*Khutchawi hai khala: kepui rajah di, kecha shawmdi, kengampui rajadi, kengamcha shawmdi, 
\v 15 runushok sharingshiei shawmthum, amani te hai leh, shiepui shawmmili le shiecha shawm, ranngampui shawmdi, ranngamcha shawm, hihaihi inih u. 
\v 16 Ama na oshok hai dieng rurothopui a awlawplawp a rumeshe joi. Khan ama na oshok hai dieng ruti, “Nangni na kamatieng rushe u tana ranring hawi rikip kha ralat mashak u roh.” 
\p 
\v 17 Matiengkhit a awm dieng khan chawngrupek, “Kulienpa Esau na nururumukpui leh, ‘Nang tu tah maw nangnih? Ih ah she maw nangnih? Khan nang maton ah hai hi tu tah maw nih?’ tia nang dieng nawrawdawn phakhan, 
\v 18 nang na hitihin a nangiriei rang a inih, ‘Amani hi nang shokpa Jacob tah inih, mahi kupumi Esau rang a inavakmawchawi khutchawi kha inih. Khawlah, ama'awm kanuk u tieng ava.’~” 
\v 19 Khan adi changna, athum changna, khan hawisha ajui hai deng khan chawngrupek a ruti, “Esau nangrumuk pui u phakhan, hitihin nangiti u rang a inih. 
\v 20 \x + \xo 32:20 \xt Kac 28:38; Raw 1:4; 1Sa 9:7; 25:19; 2Re 8:8; Jer 40:5; Mal 1:8\x*Khan hiawm nangiti u rang a inih, ‘Khawlah, Nang shok, Jacob kha kanuk u a awm.’~” Ajarla ama na ruti, “Kamatieng kivakmawchawi khutchawi hi na kiei na ama kha renem mashak rawng, khan kiei na ama meh kha muk rang kanih. Tu na maw jet, kiei hi onoloiawm jawt.” 
\v 21 Khajarkhan khutchawi kha amatieng irumawchawi inih. Khan upumtaktu makha jan khan ngakmun khan ruriek joi. 
\s1 Jacob na Pathien leh Robonna 
\p 
\v 22 \x + \xo 32:22 \xt Jat 21:24; Ddi 2:37; Jos 12:2\x*Ama na jan khan ruthoi a ama inkonu idi, oshok nupang idi, khan ashapa shawm lieikhat kha leh Jabbok tuiradarna mun khan rurakan joi. 
\v 23 Ama na amani kha ruchawi a tuipui vara khan rumeshe joi. Khan ama iniei kholokawm ama dieng rumawchawi joi. 
\v 24 \x + \xo 32:24 \xt Dan 10:8\x*Khan Jacob kha iethien a ruramah joi. Jing khovar masheng miring akhat na rurobon pui. 
\v 25 Imawtawr boi rang a kha rumuk phakhan, ama na miringpa kha leh rurobon leh roroi a, ama na aelam kha rushit pe a Jacob aelamna uru kha rureshek pe joi. 
\v 26 \x + \xo 32:26 \xt Hos 12:4\x*Khan ama na ruti, “Kiei she rang rawng, ajarla khovar joi.” Inia Jacob na rumashang, “Kiei dieng rahvan nangnepek masheng nemeshe naw ning.” 
\p 
\v 27 Inia ama na ama dieng ruti, “Nang riming imaw ti?” Ama na rumashang, “Jacob.” 
\p 
\v 28 \x + \xo 32:28 \xt Isa 1:26\x*Khan ama na ruti, “Nang riming hi Jacob tia koi lai naw nih, inia Israel\f + \fr 32:28 \fk Israel\ft : Mahi Hebrew chawng hi Pathien le reper ngam tina inih.\f* ti rang nih joi. Ajarla nang na Pathien le miring nang robon pui a nangmawtawr joi.” 
\p 
\v 29 \x + \xo 32:29 \xt Kac 3:13; Ram 13:17-18\x*Jacob na ama dieng rurawdawn, “Numpoktak a nang riming nieriei roh.” Khan ama na rumashang, “Nang na kiriming nanginawrawdawn hi ijar a maw nih?” Makha mun khan ama kha rahvan rupek joi. 
\p 
\v 30 \x + \xo 32:30 \xt Kon 16:13; Kac 24:10-11; 33:20; Jat 12:8; Ram 6:22; 1Co 13:12\x*Jacob na makha mun kha Peniel tia rupho pe, ajarla ama na ruti, “Kiei na Pathien kha mailemai a kurumuk pui joi, inia kiringkho hi nawhawi pe lai.” 
\v 31 \x + \xo 32:31 \xt Ram 8:8-9\x*Jacob na Penuel irurakan leh roroi a ni hawng shok joi, khan aelamna jarkhan chawkawtchawkawt ruti. 
\v 32 Khajarkhan vonshe hin Israel nai hai na aelamna takmiti kha shah u mak, ajarla Pathien na Jacob aelamna takmiti kha irushit pe inih. 
\c 33 
\s1 Esau le Jacob Rumukna 
\p 
\v 1 Jacob na khongrunga a khawlah, Esau na apa rajamili leh ava hi rumuk joi. Khan ama na Leah leh nai hai kha Leah leh, Rachel leh nai hai kha Rachel leh, khan shok nupang idi hai nai hai kha amani leh rushen joi. 
\v 2 Khan ama shok nupang hai leh amani nai hai kha akhat changna a, khan Leah leh anai hai kha anuk a, khan Rachel le Joseph kha dawngkhit a rutet joi. 
\v 3 \x + \xo 33:3 \xt 1Sa 20:41; 2Re 5:10,14\x*Inia ama na amani kha rukhe a amani maton ah rulawn. Ama na ulienpa kung rushok masheng pieipak a voi shiri rubawk. 
\p 
\v 4 \x + \xo 33:4 \xt Luk 15:20\x*Khan Esau na ama leh rumuh rang vak tan, khan ama kha ringrawkaw ruthaw pui a ama kha rutum, khan amani kha ruchap u joi. 
\v 5 \x + \xo 33:5 \xt Lah 127:3; Isa 8:18\x*Esau na hawng en phakhan, nupang hai le naite hai kha rumuk a ruti, “Nang leh vak rawlawp hai hi tu hai maw nih?” Jacob na rumashang, “Pathien na numpokmirit a nang shokpa dieng a inurupek naite hai kha keng.” 
\v 6 Makhan shok nupang hai le amani nai hai kha na vak dep u a chubairubawk u joi. 
\v 7 Khan Leah le anai na'awm vak dep u, khan chubairubawk u joi. Khan Joseph le Rachel na'awm vak dep u a chubaivakbawk u joi. 
\p 
\v 8 Khan Esau na ruti, “Kiei na kirawtawng pui hawihawi hi ih itina maw nih?” Jacob na rumashang, “Kiei kupumi, hihaihi kupumi miken na numpokmirit mukna rang a keng.” 
\p 
\v 9 \x + \xo 33:9 \xt Kon 27:39-40\x*Esau na ruti, “Ruphu a kieniei, naipang, nanginiei kha nang rang tet roh.” 
\p 
\v 10 Khan Jacob na ruti, “Nimak, numpoktak a, nang miken a enlar kumuk joi a tu, kukhut ah put ah khutchawi hi noloi pe roh. Ajarla kiei na nang mai kimuk hi Pathien mai kimuk a ang inih, khan nang na kiei hi nangnawpawm joi. 
\v 11 \x + \xo 33:11 \xt 1Sa 25:27\x*Numpoktak a nang rang a kivakchawi rahvan hi noloi pe roh. Ajarla Pathien na kiei hi mirittak a nurutawn joi, khan uruphu a kieniei joi.” Jacob na ama dieng shairuep jarkhan makha ruloi pe joi. 
\p 
\v 12 Khan Esau na ruti, “Kachawi u rang rawi, khan she u rang rawi, khan kiei nang maton ah lawn rang kanih.” 
\p 
\v 13 \x + \xo 33:13 \xt Isa 40:11; Jer 31:8\x*Makhan Jacob na ama dieng ruti, “Kupumi na nangjet makhala naite hai hi dawk u lai, nainoiniei kengamhawi le hawisha hai kivakrawtawp pui inih. Khan amani hi miring hai na ni khat shung a awnawt a tu kengamhawi hai hi thih u rang keng. 
\v 14 \x + \xo 33:14 \xt Kac 12:38\x*Numpoktak a kupumi na ama shokpa matieng nurupang pe rang roh. Kieitu jamtia kamaton ah lawn insha hai naite hai kathawt dungjuia vak jui rang rawng. Seir lawn khan nurumuk pui rang rawng.” 
\p 
\v 15 Khan Esau na ruti, “Kiei na kivat pui miring eshen namah rang rawng.” Jacob na rumashang, “Ijardet a makha nangithaw rang a maw nih? Kupumi nang dieng enlar kimuk ranga kha keng kidit.” 
\p 
\v 16 Khatikhan Esau na khani khan Seir tieng rukir joi. 
\v 17 \x + \xo 33:17 \xt Jos 13:27; Ram 8:5-6,8,14-16; 1Re 7:46; 2Ku 4:17; Lah 60:6\x*Khan Jacob Succoth tieng rushe, khan ama rang in khat rukon, khan ranring hai rang thamber rukon. Khajarkhan makha mun kha Succoth\f + \fr 33:17 \fk Succoth\ft : Mahi Hebrew chawng hi thamber tina inih.\f* tia rukoi joi. 
\s1 Jacob Canaan ah Vatna 
\p 
\v 18 Khan Jacob na Padan-Aram ah put ah vat phakhan, Canaan ram ah awm Shechem khopui kha dambeng a vak shok. Khan ama na khopui mai khan ngakmun khat rukon joi. 
\v 19 \x + \xo 33:19 \xt Jos 24:32; Ram 9:28; Tir 7:16\x*Ama na Shechem apa Hamor shapa hai dieng loipuk kha dangka rajakhat pek a rurawchawk. Makhan ama na ponin khat rudong. 
\v 20 Makhan maicham khat rumothoi. Makha El-Elohe Israel tia rukoi.\f + \fr 33:20 \fk El-Elohe Israel\ft : Pathien hi Israel Pathien inih tina inih.\f* 
\c 34 
\s1 Dinah Pawrimechetna 
\p 
\v 1 \x + \xo 34:1 \xt Kon 46:15\x*Jacob rang a iruniei pe Leah shanu Dinah na ram khan ah awm shanu hai leh rumuh rang rushe. 
\v 2 \x + \xo 34:2 \xt Ram 16:2; 2Sa 13:20\x*Khan Hivi miring Hamor shapa Shechem, makha ram ah rampoh, ama na ama kha rumuk. Ama na ama kha rangrat a rushur a ruja pui. 
\v 3 \x + \xo 34:3 \xt Isa 14:1\x*Jacob shanu Dinah dieng hin umulung rutetlap joi. Ama na nungaknu kha numrupok a numpoktak a rubiek. 
\v 4 \x + \xo 34:4 \xt Ram 14:2\x*Shechem na apa Hamor dieng ruti, “Mahi nungaknu hi kiinkonu rang loi rang rawng.” 
\p 
\v 5 \x + \xo 34:5 \xt Ddi 27:20; 1Ku 5:1\x*Jacob na ashanu Dinah hi Shechem na porrumechet joi iti hi rujet joi. Ashapa haitu Loipuk ah ama insha hai leh ruawm u. Amani kha vak kir malalim chawngboi a ruawm. 
\v 6 \x + \xo 34:6 \xt Ram 14:2-5\x*Shechem apa Hamor na Jacob leh riebie rang ama dieng rushe. 
\v 7 \x + \xo 34:7 \xt Ddi 22:21; Ram 19:23; 2Sa 12:5; 13:12; Est 7:7; Chi 6:34; Jer 29:23\x*Chawng kha rujet u leh, Jacob ashapa hai kha loipuk ah put ah hawng u joi. Amani mulungrukoi pe u a ajenga mulungruhang pe u joi, ajartu Jacob shanu ija pui iti hi Israel ram ah jaknaroi chon khat iruthaw inih. Ajarla kha'ang kha thawthieiboi chon khat inih. 
\p 
\v 8 \x + \xo 34:8 \xt 1Re 11:2\x*Hamor na amani chawng kha ruriei a ruti, “Nang shanu u dieng hin kashapa Shechem mulung lut joi. Khajarkhan ama hi ama inkonu rang hin nepek pe u rang roh. 
\v 9 \x + \xo 34:9 \xt Ddi 7:3; Jos 23:12\x*Kieini le nangni jor roloi u rang rawi. Nang shanu u hi kieini dieng nepeh u roh, khan kashanu u hai hi nangni na noloi pe u roh. 
\v 10 Khan nangni na kieini leh awmshom u rawi. Rammun hi nang maton u ah awm joi. Mahin awm u tana rievieithaw u roh. Khan nang itumphawm u kha muh u roh.” 
\p 
\v 11 \x + \xo 34:11 \xt Kon 33:15\x*Khan Shechem na Dinah apa le ulenai hai dieng ruriei, “Nang mik en u a numpokmirit natetna u roh. Kiei na nangitilim u kha nepek rang kanih. 
\v 12 \x + \xo 34:12 \xt Kac 22:16; 1Sa 18:25\x*Jorman le khutchawi kha nangirashang mashak jawt kha rashang mashak roh, nangni na nangitilim kha nepek rang kanih, inia nungaknu hitu kiinkonu rang nepeh u roh.” 
\p 
\v 13 \x + \xo 34:13 \xt Kon 25:27-34; Ram 15:3; Lah 12:2\x*Ama na amani anaipangnu u Dinah kha pawrmechet pe u joi jarkhan, Jacob shapa hai na Shechem le apa Hamor dieng mohonlam a rumashang u joi. 
\v 14 \x + \xo 34:14 \xt Ram 14:3; 1Sa 31:4; Isa 52:1\x*Khan amani dieng rumashang u, “Vunepboi apa khat dieng kanaipangnu u hi peh ngam u naw ning, ajarla makha kieini dieng a jaknaroi kha chang rangnih. 
\v 15 \x + \xo 34:15 \xt Kac 12:48; 1Sa 11:2\x*Mahi nunchan hin kieini na nawjawt pe u rang kanih, makhala nangni hi kieini leh ra'ang rang a nangnih u, khan apa rikip vunnangiep pe u rang a inih. 
\v 16 Makha shole kashanu u hai hi nangni dieng kinepek u rang a inih, khan nang shanu u hai kha loi u rang kanih. Khan kieini na nangni leh awm u rang a kanih, khan kieini hawi khat nanih u rangnih. 
\v 17 Inia vunep jar hin kawchawng u hi nangrangai u nawkatu, kashanu u hi chawi a she pui u rang kanih joi.” 
\p 
\v 18 Khan Jacob le ashapa hai chawng jar khan Hamor le ashapa Shechem ningrunit pe u. 
\v 19 \x + \xo 34:19 \xt 1Ku 4:9; 11:21\x*Khan shanaipa kha na chon a meshe rang a rurashai lai mak, ajartu Jacob shanu kha iruditmer inih. Khan apa inshung kholok kar a richitrajak rashangving kha irumuk inih. 
\p 
\v 20 \x + \xo 34:20 \xt Kon 23:10; Chi 31:23\x*Khan Hamor le ashapa Shechem na amani khopui pakawt khan va u a amani khopui miring hai kha leh chawngruriei u a ruti u, 
\v 21 \x + \xo 34:21 \xt Kon 42:34\x*“Mahi miring hai hi kieini riengieihiem a awm puithiei nih u. Khajarkhan amani na mahi ram hin awm u rosho, khan rieviei thaw u rosho. Ajarla khawlah, ram hi amani rang uhun lai. Amani jor hai khaw niinko u rang loi pe u rawi, khan kieini nojor u hai hi amani dieng pe u rawi. 
\v 22 Mahi dankhin ranga hin a kieini na amani leh a'awm jawt miring khat anih rang a nanih. Makhala, amani na vuniep u hi ang a kieini nakar u ah apa rikip na vunep rang a inih. 
\v 23 \x + \xo 34:23 \xt Chi 1:12-13; 28:20\x*Amani insha, nieilelung, khan ranring kholok hi natah u nih naw nih maw? Amani iti ranga hi jawt pe u rawi, khan amani na kieini leh awm u rangnih.” 
\v 24 \x + \xo 34:24 \xt Kon 17:23; 23:18\x*Khan khopui pakawt ah put ah rushok miring kholok na Hamor le ashapa Shechem chawng kha rujawt pe u, khan ama khopui pakawt ah put ah rushok apa kholok kha vun ruep u joi. 
\s1 Shechem ah awm Apa Kholok Ithatna 
\p 
\v 25 \x + \xo 34:25 \xt Jos 5:8; Ram 18:27; Eze 38:11\x*Khan nithum changna hin hitihin rushok, amani na natlam a ruawm u lai hin, Jacob shapa hai idi, Dinah ulien hai, Simeon le Levi na amani chemjam kha ruchawi u a khopui khan aloatang boi a rulut u. Makhan apa rikip kha ruthat u joi. 
\v 26 \x + \xo 34:26 \xt Ddi 32:42; 2Sa 2:26\x*Amani na Hamor le ashapa Shechem kha chemjam leh ruthat u, khan Shechem in ah put ah Dinah kha ruchawi u a rushe u joi. 
\v 27 \x + \xo 34:27 \xt 2Re 21:14\x*Khan Jacob shapa hai eshen na ithatsha hai dieng khan va u a khopui kha vak robieng u, ajartu amani na amani naipangnu u kha makhan ah pawrirumechet pe u inih. 
\v 28 \x + \xo 34:28 \xt Jat 31:17; Ddi 8:17-18\x*Amani kengam, amani shiecha hai, khan amani ranngam, khan khopui ah le loipuk ah awm amani nieinak hai, 
\v 29 \x + \xo 34:29 \xt Jat 14:3; Ddi 2:35; Jos 7:21; 2Re 8:12; Isa 13:16; Awi 5:11; Amo 1:13; Zec 14:2\x*khan amani nieilelung kholok kha ruchawi pe u. Khan amani naite hai kholok le amani inkonu hai kha shurkhop a ruchawi u joi, khan in ah awm nieinak kholok ruro pe u. 
\p 
\v 30 \x + \xo 34:30 \xt Kac 1:5; 5:21,23; Jat 11:11; Ddi 10:22; 1Sa 13:4; 2Sa 10:6; 1Ku 16:19; 19:6; Lah 105:12\x*Khan Jacob na Simeon le Levi dieng ruti, “Mahi ram shung ah awm miring hai, Canaan miring hai le Periz miring hai kar hin nang nawmawshaw a pawrnangnemechet u joi. Kiei la mitawm kanih. Amani ruchun u a kuchung a rathaw u a la kiei le kiinshung hi namathang u rangnih.” 
\p 
\v 31 \x + \xo 34:31 \xt Kon 49:7; Chi 6:34\x*Makhan amani na rumashang u, “Ama na kasharnu u dieng nawchijor khat ang a inawtawn pe hi thawthiei chon maw nih?” 
\c 35 
\s1 Jacob dieng Rahvan Ipekna 
\p 
\v 1 \x + \xo 35:1 \xt Kon 31:13; Kac 2:15; Ddi 32:36\x*Pathien na Jacob dieng ruti, “Thoi rang roh. Bethel ah she tana khawn vak awm rang roh. Nang ulienpa Esau ah put ah nangrutan lai a nang dieng a rular Pathien Ama rang maicham vak kon rang roh.” 
\p 
\v 2 \x + \xo 35:2 \xt Kac 19:10,14; Jat 8:7,21; Jos 24:15\x*Jacob na ama inshung, khan ama leh vak rawtawp kholok dieng ruti, “Nangkar u ah awm milak pathien hai kha paisho u rang roh. Nang pum u kha riethieng mashak u roh, khan nang ponledier u hai kha tho u rang roh. 
\v 3 \x + \xo 35:3 \xt Ram 2:15\x*Kieini thoi u taia Bethel khawn she u rang rawi. Makhawn, kaphairavai pha a kiriei nururangai pe, khan kurushena lam ah nururawtawp pui Pathien dieng maicham vak kon rang kanih joi.” 
\v 4 \x + \xo 35:4 \xt Kac 32:3; Ram 8:24; Chi 25:12\x*Khajarkhan amani na iruniei u kholak pathien hai, khan amani nokor ah nokorbet hai kha Jacob dieng rupek u joi. Jacob na khahaikha Shechem dieng ah awm shosho thingkung thoi khan ruthe joi. 
\p 
\v 5 \x + \xo 35:5 \xt Kac 15:16; Ddi 2:25; Jos 2:9; 1Sa 7:10; 2Ku 14:14; Lah 105:14; Isa 19:17; Zec 14:13\x*Khan amani na karuchawi u joi. Khan amani iroko khopui hai kar khan Pathien na amani kha chitroina kha jong pek a amani na Jacob shapa hai kha rurojo u lai mak. 
\v 6 \x + \xo 35:6 \xt Ram 1:22-26\x*Khan Jacob na, irawtawp pui kholok kha leh Canaan ram ah awm Luz, nititu Bethel ah va u joi. 
\v 7 \x + \xo 35:7 \xt Ram 6:24; Chm 5:4-5\x*Ama na makha mun khan maicham khat rukon joi, khan makha riming kha El-Bethel\f + \fr 35:7 \fk El-Bethel\ft : Mahi Bethel Pathien tina inih.\f*, tia rupho pe u joi. Ajartu makha ama na ulienpa mai ah put ah rutan phakhan, Pathien na ama dieng rularna mun inih. 
\v 8 \x + \xo 35:8 \xt Kon 24:59; 1Sa 10:3\x*Rebekah aenajawn Deborah kha ruthi joi. Khan Bethel thang tieng ah mawng shosho thingkung thoi khan rukhum joi. Khan makha riming kha Allon-Bacuth\f + \fr 35:8 \fk Allon-Bacuth\ft : Mahi shosho thingkung tina inih.\f* tia rupho pe joi. 
\p 
\v 9 \x + \xo 35:9 \xt Kon 12:7; Jer 31:3; Hos 12:4\x*Jacob na Padan-Aram ah put ah va lai khan, Pathien na ama dieng rularthep a ama kha phor rupek. 
\v 10 \x + \xo 35:10 \xt Kon 32:28\x*Pathien na ama dieng ruriei, “Nang riming hi Jacob inih. Nang riming hi Jacob tia koi lai naw nih, inia Israel hi nang riming nih rangnih joi.” Hitihin Pathien na ama riming kha Israel tia pho pe joi. 
\v 11 Pathien na ama dieng ruriei, “Kiei hi Chungchon a Ranakniei Pathien kha kanih. Nang chitha rosho, khan pung roh. Phung khat le phung hawihawi nang ah put ah jong rangnih. Khan nang vawnchawi ah put ah reng hai kha jong shok u rangnih. 
\v 12 Khan Abraham le Isaac dieng a kirupek ram kha nang dieng nepek rang kanih, khan nang nuk a ahawng rang a nang chicha hai dieng ram kha pek rang kanih.” 
\v 13 \x + \xo 35:13 \xt Kon 18:33\x*Khan ama leh chawngirurieina mun khan Pathien na ama ah put ah ruhawng joi. 
\p 
\v 14 \x + \xo 35:14 \xt Raw 23:13; Jat 6:15,17; 2Sa 23:16\x*Khan ama na Ama leh chawngirurieina mun khan, Jacob na lung chawke khat rumiding joi. Makha chung khan ama na nekchat katniei ruliei joi, khan makha chung khan thai ruliei joi. 
\v 15 Khajarkhan Pathien na ama leh chawngirurieina mun kha Jacob na Bethel tia rukoi joi. 
\s1 Rachel Thitna 
\p 
\v 16 \x + \xo 35:16 \xt Rut 1:2; 1Sa 17:12; Mic 5:2\x*Amani na Bethel ah put ah karuchawi u joi, khan amani na Ephrath rushokdeng u leh hin, Rachel na nai leh rumuh rang hin rurokoi joi, khan ajenga nairooi ruthaw joi. 
\v 17 \x + \xo 35:17 \xt 1Sa 4:19-21\x*Khan ama na nairooi thawlam a ruawm lai hin naipi kha na ama dieng ruti, “Chih naw roh, nang na shapa shik khat nangmuk rangnih.” 
\v 18 \x + \xo 35:18 \xt Ddi 33:12; 1Sa 4:21\x*Khan ama ringphuk rushok pe leh roroi a ithit dieng khan, ama riming kha Ben-Oni ruti pe, inia apa na Benjamin tia rukoi. 
\p 
\v 19 \x + \xo 35:19 \xt Ram 12:8; Rut 1:1; 1Sa 17:12; Mic 5:2\x*Hitihin Rachel kha ruthi joi, khan Ephrath, nititu Bethlehem tieng pangna lam khan rukhum joi. 
\v 20 \x + \xo 35:20 \xt Jos 4:9; 1Sa 6:18; 10:2\x*Khan Jacob na ama thanbung khan lung chawke khat ruphun. Rachel thanbung ah phun lung kha vonshe hin awmlai. 
\v 21 \x + \xo 35:21 \xt Jos 15:21; Mic 4:8\x*Khan Israel kha karuchawi a Eder moidawn in shak tieng khan ponin rudong joi. 
\s1 Jacob Nai hai 
\r 1Ku 2:1-2 
\p 
\v 22 \x + \xo 35:22 \xt Raw 18:8\x*Khan Israel na makha ram khan ruawm lai khan Reuben na rulut a apa nunoi, Bilhah leh ruja joi. Makha Israel na rujet joi. Jacob shapa hai kha shawm lieidi runih u. 
\p 
\v 23 Leah shapa hai kha la: Jacob shapa ulienchang Reuben, khan Simeon, Levi, Judah, Issachar, khan Zebulun runih u. 
\v 24 Rachel shapa hai kha la: Joseph le Benjamin runih u. 
\v 25 Rachel shoknu Bilhah shapa hai kha la: Dan le Naphtali runih u. 
\v 26 \x + \xo 35:26 \xt Kac 1:1-4\x*Leah shoknu Zilpah shapa hai kha la: Gad le Asher hi runih u. Mahihaihi inih Jacob na Padan-Aram ah iruniei ashapa hai kha. 
\s1 Isaac Thitna 
\p 
\v 27 \x + \xo 35:27 \xt Jos 15:54; Ram 1:10; Neh 11:25\x*Jacob na Kiriath-Arba, nititu Hebron dieng ah awm Mamre ah apa Isaac dieng rushe. Makha Abraham le Isaac na khovaktang a ruawmna u kha inih. 
\v 28 \x + \xo 35:28 \xt Kon 47:28; 50:26\x*Isaac na kum rajakhat shawmriet ruring inih. 
\v 29 Isaac na tar mutumkhit a dawngkhit phukrushan a ruthi joi, khan ama miring hai leh ruruchun joi. Khan ama shapa Esau le Jacob na ama rok kha rukhum u joi. 
\c 36 
\s1 Esau Chicha hai 
\r 1Ku 1:35-37 
\p 
\v 1 \x + \xo 36:1 \xt Kon 22:17; 1Ku 1:35\x*Mahi Esau, nititu Edom thoinakeina kha inih. 
\v 2 \x + \xo 36:2 \xt 1Ku 1:40\x*Esau na Canaan shanu hai ah put ah ama inkonu hai kha ruloi. Ama inkonu Adah kha Heth miring Elon shanu runih. Ama inkonu Aholibamah kha Anah shanu runih. Anah kha Hivi miring Zibeon shanu runih. 
\v 3 \x + \xo 36:3 \xt Kon 28:9\x*Basemath kha Ishmael shanu runih. Ama kha Nebaioth naipangnu runih. 
\v 4 \x + \xo 36:4 \xt 1Ku 1:35\x*Adah na Esau shapa Eliphaz runiei, khan Basemath na Reuel runiei. 
\v 5 \x + \xo 36:5 \xt 1Ku 1:35\x*Aholibamah na Jeush, Jalam, khan Korah runiei. Amani hai hi Canaan ram ah rushok Esau shapa hai kha runih u. 
\p 
\v 6 \x + \xo 36:6 \xt Kon 13:11; 25:23\x*Khan Esau na ama inkonu hai, ashapa hai, ashanu hai, ama in ah awm miring kholok, uilear kholok, khan Canaan ram ah iruman nieilelung kholok ruchawi a, anaipangpa Jacob ah put ah ralaving a rurawthawt joi. 
\v 7 Ajartu amani nieilelung hai kha rawphai jarkhan amani lawp a awmna rang rutha pe u lai mak. Khan amani na milak khat a ruawmna u ram kha na, amani insha hai jarkhan, ruvai ngam lai mak. 
\v 8 \x + \xo 36:8 \xt Ddi 2:4\x*Khatikhan Esau na Seir lawn khan ruawm. Esau kha Edom inih. 
\p 
\v 9 \x + \xo 36:9 \xt Kon 19:37\x*Hihaihi Esau chicha hai kha inih u. Esau kha Seir lawn ah ruawm Edom miring hai pipu kha inih. 
\v 10 \x + \xo 36:10 \xt 1Ku 1:35-37\x*Hihaihi Esau shapa hai riming kha inih: Esau inkonu Adah shapa kha Eliphaz inih, Esau inkonu Basemath shapa kha Reuel inih. 
\p 
\v 11 \x + \xo 36:11 \xt 1Ku 1:45; Job 2:11; Jer 49:7,20; Eze 25:13; Amo 1:12; Oba 1:9; Hab 3:3\x*Eliphaz shapa hai kha Teman, Omar, Zepho, Gatam, khan Kenaz nih u. 
\v 12 \x + \xo 36:12 \xt Kac 17:8,16; Jat 24:20; Ddi 25:17,19; 1Sa 15:2\x*Timna kha Esau shapa Eliphaz nunoi kha runih. Ama na Eliphaz rang Amalek runiei pe. Hihaihi Esau inkonu Adah tu hai kha nih u. 
\p 
\v 13 \x + \xo 36:13 \xt 1Ku 1:37\x*Hihaihi Reuel shapa hai, Nahath, Zerah, Shammah, khan Mizzah kha nih u. Amani hai hi Esau inkonu Basemath tu hai kha nih u. 
\p 
\v 14 \x + \xo 36:14 \xt Kon 36:18; 1Ku 1:35\x*Hihaihi Zibeon shanu Anah shanu Aholibamah, Esau inkonu shapa hai kha nih u. Aholibamah na Esau rang Jeush, Jalam, khan Korah runiei pe. 
\p 
\v 15 \x + \xo 36:15 \xt Kac 15:15; Job 2:11; Jer 49:7; Eze 25:13; Amo 1:12; Hab 3:3\x*Hihaihi Esau tute hai phung ulienchang hai kha nih u: Esau nai sharapa Eliphaz, phungulien Teman, phungulien Omar, phungulien Zepho, phungulien Kenaz, 
\v 16 \x + \xo 36:16 \xt Kac 15:15\x*phungulien Korah, phungulien Gatam, khan phungulien Amalek runih u. Hihaihi Edom ram ah Eliphaz na iruniei phungulien hai kha nih u. Hihaihi Adah tute hai kha nih u. 
\p 
\v 17 \x + \xo 36:17 \xt 1Ku 1:37\x*Hihaihi Esau shapa Reuel shapa hai, phungulien Nahath, phungulien Zerah, phungulien, phungulien Shammah, khan phungulien Mizzah kha runih u. Hihaihi Edom ram ah Reuel na iruniei phungulien hai kha nih u. Hihaihi Esau inkonu Basemath tute hai kha runih u. 
\p 
\v 18 \x + \xo 36:18 \xt Kon 36:14; 1Ku 1:35\x*Hihaihi Esau inkonu Aholibamah shapa hai, phungulien Jeush, phungulien Jalam, khan phungulien Korah kha runih u. Hihaihi Anah shanu Aholibamah, Esau inkonu tute hai phungulien hai kha nih u. 
\p 
\v 19 \x + \xo 36:19 \xt 1Ku 1:35\x*Hi hai shapa hai hi Esau, nititu Edom tute hai kha nih u. Khan hihaihi amani phungulien hai kha nih u. 
\s1 Seir Shapa hai 
\r 1Ku 1:38-42 
\p 
\v 20 Hihaihi Edom ram ah awm Hori miring Seir shapa hai kha nih u. Amani kha la, Lotan, Shobal, Zibeon, Anah, 
\v 21 Dishon, Ezer, khan Dishan runih u. Hihaihi Hori miring hai phungulien, Edom ram ah awm Seir tute hai kha runih u. 
\p 
\v 22 \x + \xo 36:22 \xt 1Ku 1:39\x*Khan Lotan shapa hai kha Hori le Hemam runih u, khan Lotan naipangnu kha Timnah runih. 
\p 
\v 23 \x + \xo 36:23 \xt 1Ku 1:40\x*Khan Shobal shapa hai kha, Alvan, Manahath, Ebal, Shepho, khan Onam runih u. 
\p 
\v 24 \x + \xo 36:24 \xt Jos 15:19; Job 1:14\x*Zibeon shapa hai kha, Aiah le Anah runih u. Mahi Anah hi keng apa Zibeon ranngam hai ruroi lai a ramthim ah tuinar asha rumuh runih kha. 
\v 25 \x + \xo 36:25 \xt 1Ku 1:41\x*Khan Anah nai hai kha, Dishon le Anah shanu Aholibamah runih u. 
\p 
\v 26 Khan Dishon shapa hai kha Hemdan, Ashban, Ithran, khan Cheran runih u. 
\v 27 \x + \xo 36:27 \xt 1Ku 1:38,42\x*Ezer shapa hai kha Bilhan, Zaavan, khan Akan runih u. 
\v 28 \x + \xo 36:28 \xt Job 1:1; Awi 4:21\x*Dishan shapa hai kha Uz le Aran runih u. 
\p 
\v 29 \x + \xo 36:29 \xt 1Ku 1:38,41-42\x*Hori miring hai ah put ah rushok phungulien hai kha phungulien Lotan, phungulien Shobal, phungulien Zibeon, phungulien Anah, 
\v 30 phungulien Dishon, phungulien Ezer, khan phungulien Dishan runih u. Hihaihi Seir ram ah awm Hori miring ah put ah rushok, phungulien hai kha nih u. 
\s1 Edom Reng hai 
\r 1Ku 1:43-50 
\p 
\v 31 Hihaihi Edom ram ah rengruchang reng hai kha runih u. Mahi Israel nai hai chung a reng khatshe na rengruchang boi lai a inih: 
\li1 
\v 32 \x + \xo 36:32 \xt 1Ku 1:43\x*Beor shapa Bela na Edom ah rengruchang inih. Ama khopui riming kha Dinhabah ruti. 
\li1 
\v 33 \x + \xo 36:33 \xt Isa 34:6; Jer 49:13,22\x*Bela kha ruthi phakhan Bozrah ah awm Zerah shapa Jobab na ama ruhut rengruchang. 
\li1 
\v 34 \x + \xo 36:34 \xt Jer 49:7; Eze 25:13; Oba 1:9\x*Jobab kha ruthi phakhan Husham na ama ruhut a rengruchang. Ama kha Temani ram miring runih. 
\li1 
\v 35 \x + \xo 36:35 \xt Jat 21:11; Ddi 1:5; Ram 3:30; Rut 1:1,6\x*Husham kha ruthi phakhan Bedad shapa Hadad na ama ruhut a rengruchang. Ama na Moab ram ah Midian kha ruthat. Ama khopui riming kha Avith runih. 
\li1 
\v 36 Hadad kha ruthi phakhan Masrekah ah awm Samlah na ama ruhut ah rengruchang. 
\li1 
\v 37 Khan Samlah kha ruthi phakhan vapui dieng ah awm Rehoboth khopui ah put ah Shaul na ama ruhut a rengruchang. 
\li1 
\v 38 Khan Shaul kha ruthi phakhan Achbor shapa Baal-Hanan na ama ruhut a rengruchang. 
\li1 
\v 39 \x + \xo 36:39 \xt 1Ku 1:50\x*Khan Achbor shapa Baal-Hanan kha ruthi phakhan Hadar na ama ruhut a rengruchang. Khan ama khopui riming kha Pau runih. Khan ama inkonu riming kha Mehetabel runih. Ama kha Mezahab shanu Matred shanu kha runih. 
\s1 Esau Phungulien hai 
\r 1Ku 1:51-54 
\p 
\v 40 \x + \xo 36:40 \xt 1Ku 1:51-54\x*Hihaihi Esau na iruniei phungulien hai riming hai kha nih u. Mahi amani inshung dungjuia, amani awmna u dungjuia, khan amani riming hai dungjuia, phungulien Timnah, phungulien Alvah, khan phungulien Jetheth, 
\v 41 phungulien Aholibamah, phungulien Elah, phungulien Pinon, 
\v 42 \x + \xo 36:42 \xt 1Ku 1:53\x*phungulien Kenaz, phungulien Teman, phungulien Mibzar, 
\v 43 phungulien Magdiel, khan phungulien Iram runih u. Hihaihi Edom phungulien hai, amani na itum u iawmna u dungjuia dawnshun kha inih. Esau hi Edom chicha hai apa kha runih. 
\c 37 
\s1 Joseph Ramang 
\p 
\v 1 \x + \xo 37:1 \xt Heb 11:9-16\x*Jacob kha apa na khovaktang a ruawmna Canaan ram khan ruawm. 
\v 2 \x + \xo 37:2 \xt 1Sa 2:24; 16:11; Lah 78:71; Amo 7:15\x*Mahi Jacob inshung rishim thoinakeina kha inih: Joseph na kum shawm lieishiri hawng nih leh hin ulenai hai leh kengamhawi kha iruroi inih. Ama kha apa inkonu Bilhah le Zilpah shapa hai leh naipang khat a choniruthaw inih. Amani thatna boi kha Joseph na apa dieng thangirukoithiei inih. 
\p 
\v 3 \x + \xo 37:3 \xt Est 2:9\x*Israel na anai hai kar khan Joseph kha numrupokdet, ajartu Jacob na tar tieng iruniei shapa kha runih. Khan ama na Joseph rang hin kotai rosho ajishek rumichi pe. 
\v 4 \x + \xo 37:4 \xt Tir 7:9\x*Khan amani apa na ama hi numrupokdet iti hi ulien hai kha na rujet u phakhan, ama kha rumukmak u. Khan ama kha lungdam a rubie u mak. 
\p 
\v 5 Joseph na ramang khat ruraman. Makha ama na ulien hai dieng khan ruriei. Makhan amani na ama kha liek a rumukmakna u. 
\v 6 \x + \xo 37:6 \xt Kon 44:18; Ram 9:7\x*Joseph na amani dieng ruti, “Numpoktak a kiei na kiraman ramang hi narangai pe u roh: 
\v 7 \x + \xo 37:7 \xt Kon 42:6,9; 43:26; Rut 2:7; 2Sa 1:2\x*Khawlah, kieini na loipuk ah shang shephe nokhop u a, khawlah, keshephe kha na hawng thoi a hawng ding. Khan khawlah, nang shephe u hai kha na keshephe kha rokochip a ding u a chubaiabawk u.” 
\p 
\v 8 \x + \xo 37:8 \xt Ddi 33:16\x*Khan ama ulien hai kha na ama dieng ruti u, “Nang na diktak a kuchung u a rengachang rang a maw nangnih? Ninawkle kuchung u a vainanginopoh u rang a maw nangnih?” Ama ramang le ama chawng hai jar khan ama kha liek a rumukmak u joi. 
\p 
\v 9 \x + \xo 37:9 \xt Ddi 4:19; Cha 12:1\x*Khan ama na ramang ishik khat ruramanret. Makha ama ulien hai dieng ruriei a ruti, “Hilah, ramang akhat karamanret joi. Khawlah, ni le tha, khan arshi shawm lieikhat na kiei dieng rubu u.” 
\p 
\v 10 \x + \xo 37:10 \xt Lah 9:5; Isa 17:13; Zec 3:2\x*Khan ama na makha apa dieng le ulien hai dieng ruriei. Khan apa na ama kha rurawkawk a ruti, “Nangiruraman ramang hi imaw nih? Kiei le nangnu, khan nang ulien hai na nang maton ah pieipak chung ah buna rang ava u rang a maw kanih u?” 
\v 11 \x + \xo 37:11 \xt Luk 2:19,51; Tir 7:9\x*Khajarkhan ama ulien hai kha na ama kha rumukmak u joi, inia apa kha na chawngmun jarkhan umulung a rutet. 
\s1 Joseph kha Ulien hai na Ijorna 
\p 
\v 12 Khan ama ulienpa hai kha apa u kengamhawi kha shak mashakna rang Shechem ah rushe u joi. 
\v 13 Makhan Israel na Joseph dieng ruti, “Nang ulien hai na Shechem ah kengamhawi kha iroi u nimak maw? Va roh, kiei na nang hi amani dieng nitir rang kanih.” Khan ama na ama dieng rumashang, “Kiei hin ka'awm.” 
\p 
\v 14 Khan ama na ama dieng ruti, “Numpoktak a she rang roh, nang ulien hai le kengamhawi hai khaw dam u maw vak en roh. Khan chawng kha kiei dieng vak chawi roh.” Khatikhan ama na ama kha Hebron phaijaw ah put ah rutir joi. Khan ama kha Shechem tieng ava joi. 
\p 
\v 15 \x + \xo 37:15 \xt Kon 21:14; Ram 4:22; Joh 1:38\x*Khan miring khat na ama rumuk. Khawlah, ama na loipuk ah achai a ruawm. Miringpa kha na ama dieng rurawdawn, “Imaw nangitawk?” 
\p 
\v 16 \x + \xo 37:16 \xt Luk 19:10\x*Ama na rumashang, “Kulien hai kha kitawk keng. Numpoktak a nieriei roh, amani na ih ah kengamhawi kha iroi u maw nih.” 
\p 
\v 17 \x + \xo 37:17 \xt 2Re 6:13\x*Miringpa kha na ruti, “Amani kha mahi mun ah put ah rushe u joi, ajarla amani na, ‘Dothan tieng she u rang rawi,’ iti kha kurujet.” Khan Joseph na ama ulien hai anu kha rujui a Dothan ram khan vak muk joi. 
\p 
\v 18 \x + \xo 37:18 \xt 1Sa 19:1; 2Ku 24:21; Lah 31:13,20; Mat 12:14; Mar 14:1; Tir 23:12\x*Amani na ama kha ralaviei a rumuk u a, amani dieng kung vak shok mala hin, ama kha thatna rang chawngrurashak u joi. 
\v 19 Amani khatlekhat na ruti u, “Khawlah, ramang ramanpa kha va joi. 
\v 20 \x + \xo 37:20 \xt Raw 26:6,22; Ddi 32:24; 2Re 17:25; Jer 38:6,9; Eze 34:25\x*Khai, tun kieini na ama hi that u taia khur hai kar a akhat ah vawr u rang rawi. Khan, ‘Ama hi sharang khat na shak joi,’ ti u rang rawi. Ama ramang hai kha imaw hawng rachang pe en u rawi.” 
\p 
\v 21 Inia Reuben na makha rujet a amani khut ah put ah rukhek, ama na ruti, “Kieini na ama hi that u naw rawi.” 
\v 22 Reuben na amani dieng ruti, “Thi moshok u naw roh. Inia mahi ramthim khur hin vawr u roh. Khan ama chung a khut vir u naw roh.” Makha ama kha amani khut ah put ah khek a apa kung moshokna rang a inih. 
\p 
\v 23 \x + \xo 37:23 \xt Kon 37:31-33; 42:21\x*Khan Joseph na ama ulien hai awmna vak shok leh hin, ama na iko kotai rosho ajishep kha amani na ruthut pe u joi. 
\v 24 \x + \xo 37:24 \xt Jer 38:6\x*Khan ama kha ruchawi u a khur khan ruvawr u joi. Khur kha arok runih, makhan tuiawm ruawm mak. 
\p 
\v 25 \x + \xo 37:25 \xt Kac 30:23; Chi 7:17; Sol 4:1; Jer 8:22; Mat 2:11\x*Khan amani na tan shakna rang rushuh u. Amani na mikrurakang u a khongrunga u. Khawlah, Ishmael miring ramlawn hai na Gilead ah put ah, rieipartui, thinghiei, khan myrrh achawi sharingshiei hai leh Egypt tieng ashe rang a kha rumuk u. 
\v 26 Judah na shokpui hai dieng ruti, “Kieini na nanaipangpa u hi nathat u a ama thishen kha nethe u a imaw nemna u minih? 
\v 27 Khai, kieini na Ishmael miring hai dieng khawn jor u rang rawi. Ama chung a kieini na khutvir thaw u naw rawi, ajarla ama hi nanaipangpa u, nataksha u kha inih.” Makha shokpui hai kha na rurangai pe u. 
\v 28 \x + \xo 37:28 \xt Kac 21:16; Raw 27:5; Lah 105:17; Jer 12:6; 38:13; Mat 26:15; Tir 7:9\x*Khashole Midi miring rievieithaw hai vak pang u. Amani na Joseph kha khur ah put ah rupawt u a hawng roshoh u joi. Amani na Ishmael miring hai dieng khan Joseph kha dangka shawmdi a rujor u joi. Khan Ishmael miring hai kha na Joseph kha Egypt ah ruchawi u joi. 
\p 
\v 29 \x + \xo 37:29 \xt Jat 14:6; Jos 7:6; 2Sa 1:11; 2Re 2:12; Job 1:20; Isa 36:22; Jer 36:24; Joe 2:13\x*Reuben kha khur khan vak kir, khan khulah, khur khan Joseph kha ruawm lai mak. Ama na ama ponledier hai kha ruther joi. 
\v 30 Khan ama na anaipang hai dieng khan vak kir a rurawdawn, “Naitepa kha awm mak, khan kiei ih ah maw she ning?” 
\p 
\v 31 \x + \xo 37:31 \xt Cha 19:13\x*Khan amani na Joseph kotai rosho kha ruloi u, khan ke hai kar a akhat ruthat u, khan kotai rosho kha thishen shung khan runawm u. 
\v 32 \x + \xo 37:32 \xt Kon 44:20-23; Luk 15:30\x*Khan amani na kotai rosho ajishep kha, apa dieng vak chawi u a ruti u, “Mahi kieini na kimuk u inih, mahi kotai rosho hi nang shapa tah nimak maw, ne'en pe roh?” 
\p 
\v 33 Jacob na makha rujet a ruti, “Mahi kashapa kotai rosho kha keng, sharang khatna ishak keng joi. Rakhana awm a Joseph kha leklek a ither keng joi.” 
\v 34 \x + \xo 37:34 \xt Jat 20:29; Ddi 34:8; 2Sa 3:31; 1Re 20:31; 2Re 6:30; Job 16:15; Joe 1:13\x*Makhan Jacob na ama ponledier kha ruther a bora pon kha okong ah rukhit, khan ashapa jar a nikho shawttak mulungrumukur. 
\v 35 \x + \xo 37:35 \xt 2Sa 12:17; Job 2:11; Lah 77:2; Jer 31:15\x*Khan ashapa hai le ashanu hai kholok na ama kha rumawawi u, inia imawawi u khan rujawt mak. Khan ama na ruti, “Kashapa kiawina hin thikho khan she rang kanih.” Khatikhan apa na ashapa jar khan ruchap. 
\p 
\v 36 \x + \xo 37:36 \xt 1Sa 22:14\x*Khan Midi miring hai kha na Joseph kha Egypt ah Pharaoh choninpoh Potiphar dieng rujor u joi. Ama kha mirung hai lamkai runih. 
\c 38 
\s1 Judah le Tamar 
\p 
\v 1 \x + \xo 38:1 \xt Jos 12:15; 1Sa 22:1; 2Sa 23:13; 2Ku 11:7\x*Makha pha khan Judah na ama ulenai hai ah put ah rushe joi. Ama na ruhiei a Adullam miring Hirah kha apha rushe joi. 
\p 
\v 2 \x + \xo 38:2 \xt 1Ku 2:3\x*Khan Judah na Canaan miring khat shanu khat rumuk. Ama riming kha Shua ruti. Ama na ama kha runiei a ruruchun pui joi. 
\v 3 \x + \xo 38:3 \xt Jat 26:19\x*Khan ama na nairuvawng a shapa khat runiei. Ama riming kha Er ruti pe. 
\v 4 \x + \xo 38:4 \xt Jat 26:19\x*Khan ama na nairuvawngret a shapa khat runiei. Ama riming kha Onan ruti pe. 
\v 5 \x + \xo 38:5 \xt Jat 26:20; 1Ku 2:3\x*Takthar a shapa khat runieiret. Ama riming kha Shelah ruti pe. Ama runiei phakhan, Judah kha Chezib ah ruawm. 
\p 
\v 6 \x + \xo 38:6 \xt Kon 24:3; Mat 1:3\x*Judah na ashapa ulienchang Er rang inkonu khat rumadan pe. Ama riming kha Tamar ruti. 
\v 7 \x + \xo 38:7 \xt Raw 10:1-2\x*Inia Judah shapa ulienchang Er kha Jehovah miken a mishie ruchang. Khajarkhan Jehovah na ruthat. 
\v 8 \x + \xo 38:8 \xt Ddi 25:5-6; Rut 4:5; Mat 22:24-28; Luk 20:28\x*Makhan Judah na Onan dieng ruti, “Nang ulienpa inkonu dieng she tana vak loh roh, khan nang ulienpa rang chicha vak mothoi pe roh.” 
\v 9 \x + \xo 38:9 \xt Rut 4:10; Chi 27:4\x*Chicha hai kha ama tah ni naw nih iti hi Onan na rujet. Ama na ulienpa inkonu dieng rulut phakhan, ulienpa chicha pekna boi rang, ichi kha pieipak ah rumajan. 
\v 10 \x + \xo 38:10 \xt Ddi 25:7-10\x*Ama na iruthaw chon kha na Jehovah kha ningruminit pe mak. Khajarkhan ama kha'awm ruthat. 
\p 
\v 11 \x + \xo 38:11 \xt Rut 1:8,13\x*Khan Judah na omoinu Tamar dieng ruti, “Kashapa Shelah na hawng lien malalim nang na nangpa in ah mieirawng khat a ruawm roh.” Ajarla ama na rumining, Shelahawm ulienpa hai ang a thiawm jawt. Khatikhan Tamar kha rushe a apa in ah ruawm joi. 
\p 
\v 12 \x + \xo 38:12 \xt Jos 15:10,57; Ram 14:1-2; 2Ku 28:18\x*Pha bawng khat shole hin Shua shanu, Judah inkonu, kha ruthi joi. Khan Judah mulungkurna kha rudam pe shole, ama lawmpa, Adullam miring khat, Hirah le Timnah ah awm ama kengam moep hai dieng ruhawng joi. 
\v 13 Khan Tamar dieng “Khawlah, nang tarpu kha kengam moepna rang Timnah tieng hawng joi,” tia rumejet leh, 
\v 14 \x + \xo 38:14 \xt Jer 3:2\x*Tamar na mieirawng ponledier kha rutho joi. Ama na amai rumukhu a Timnah tieng a shena lamlien, Enayim lutna, khan rushuh joi. Ajarla Shelah kha hawng lien kha rumuk joi, inia ama kha inkonu khat a ama dieng rupeh mak. 
\v 15 \x + \xo 38:15 \xt Ram 11:1\x*Judah na ama kha rumuk phakhan, nawchijor khat a rumining, ajartu ama na amai kha irumukhu inih. 
\v 16 \x + \xo 38:16 \xt Raw 18:15; 2Sa 13:11\x*Khajarkhan ama na lamkaw ah awm kha rujawng a ruti, “Numpoktak a kiei hi lutna nepeh roh.” Ajarla ama kha omoinu keng iti kha rujet mak. Khan Tamar na rumashang, “Nang hawng lutna rang, kiei dieng imaw nepeh rawng?” 
\p 
\v 17 \x + \xo 38:17 \xt Ram 15:1\x*Judah na rumashang, “Kengamhawi ah put ah kecha remet khat nang dieng namavat pe rang kanih.” Makhan ama na rumashang, “Makha nang na nangvaktir malalim kiei dieng daito maw nepeh rawng?” 
\p 
\v 18 \x + \xo 38:18 \xt Kac 4:2; 1Re 21:8; Est 3:12; Isa 49:16; Jer 22:24; Hag 2:23; 2Co 1:22; Eph 1:13\x*Ama na ruti, “Kiei na ih daito maw nang dieng nepeh ning?” Ama na rumashang, “Nang jetnamte, nang banriei, khan nang khut ah awm shunshawraw hai kha tet roh.” Khan ama na amani kha ama dieng rupek joi. Khan ama dieng rulut a nairumawvawng joi. 
\v 19 \x + \xo 38:19 \xt 2Sa 14:2,5\x*Khan ama kha ruthoi a rushe joi. Khan ama maikharpon kha rulik a ama mieirawng changna ponledier kha rurieshiei joi. 
\p 
\v 20 \x + \xo 38:20 \xt Raw 19:17\x*Nupangnu khut ah put ah daito kha khekna rang, kecha remet kha awlawmpa Adullam miringpa khut chung a Judah na rutir, inia ama na ama kha rumuh ngam lai mak. 
\v 21 \x + \xo 38:21 \xt Raw 19:29; 2Re 23:7; Hos 4:14\x*Khan ama na makha ram ah awm miring hai dieng rurawdawn, “Enayim kho ah lamlien dieng ah awm nawchijor kha ih ah awm maw nih joi?” Inia amani na rumashang u, “Mahi mun hin nawchijor awm mak.” 
\p 
\v 22 Khajarkhan ama na Judah dieng rukir a ruti, “Kiei na ama kha muh ngam lai miing. Khan makha mun ah awm miring hai na'awm, ‘Mahin nawchijor awm mak,’ tia nurumashang u.” 
\p 
\v 23 \x + \xo 38:23 \xt Kac 32:25; Job 12:4; Jer 20:7; Awi 3:14\x*Judah na ruti, “Nieinak kha ama rang loi rang rosho, khanawkatu kieini hi munuijat a na'awm u rang keng joi. Khawlah, kecha remet hi kinawmawchawi inih, inia ama kha muh ngam lai mak che.” 
\p 
\v 24 \x + \xo 38:24 \xt Raw 20:10,14; Ddi 22:21-22; Jos 7:25; Ram 15:6; 1Sa 31:12; Job 31:11,28; Eze 16:38\x*Khan tha thum dawr shole hin Judah dieng, “Nang moinu Tamar na nawchichon thaw joi. Makha khe a hilah, rejai naivawng joi,” tia chawng vak mieriei joi. Khan Judah na ruti, “Ama kha vak chawi roh, khan ama kha miei leh ha rosho.” 
\p 
\v 25 \x + \xo 38:25 \xt Kon 37:32\x*Ama kha ivakmoshok u leh roroi a, ama na tarpu dieng chawng rumawchawi, “Mahi nieinak hai pumipa hi keng kiei hi nainawmawvawng kha.” Khan ama na ruti, “Mahi jetnamte, mahi banriei, khan mahi shunshawraw, hihaihi tu tah maw nih?” 
\p 
\v 26 \x + \xo 38:26 \xt 1Sa 24:17\x*Judah na nieinak hai kha emeh rujet a ruti, “Ama hi kieinek a richichawi miring kha inih, ajarla kiei na kashapa Shelah dieng ama hi rupeh miing.” Khan Judah na ama kha rushih lai mak. 
\p 
\v 27 Khan ama na nai leh rumukna rang a apha hawng shok pe phakhan, khawlah, ama naikawk ah aphir shapa hai ruawm pe. 
\v 28 \x + \xo 38:28 \xt Kon 38:1; Jos 2:18\x*Ama na nai kha runiei phakhan, nai akhat kha na ukhut vak moshok. Naipi kha na ukhut kha pat ashenjap leh rukhop pe a ruti, “Mahi na matieng jong shok inih.” 
\v 29 \x + \xo 38:29 \xt Jat 26:20; Rut 4:12; 2Sa 5:20; 1Ku 2:4; Isa 28:21; Mat 1:3\x*Khan nai kha na ukhut kha rumulutret a khawlah, ama ulienpa kha akhat changna a jong shok joi. Makhan naipi kha na ruti, “Iti dan a ereshen a vak shok maw nangnih?” Khajarkhan ama riming kha Perez ti a rupho pe joi. 
\v 30 \x + \xo 38:30 \xt 1Ku 2:4; Neh 11:24\x*Khashole ukhut a pat shenjap leh rikhit anaipangpa kha vak shok joi. Ama riming kha Zerah tia rupho pe joi. 
\c 39 
\s1 Joseph le Potiphar Inkonu 
\p 
\v 1 \x + \xo 39:1 \xt Kon 45:4; Tir 7:9\x*Joseph kha Egypt ram ah ruchawi u joi. Khan ama kha makha mun na avakchawi Ishmael miring hai ah put ah Egypt miring Potiphar na rurawchawk joi. Ama kha Pharaoh choninpoh, mirung hai lamkai khat runih. 
\v 2 \x + \xo 39:2 \xt Jos 1:5; Ram 1:19; 1Sa 18:14; Tir 7:9\x*Jehovah na Joseph kha rurawtawp pui, khan chungshok miring khat ruchang. Ama kha upumpa Egypt miring in ah ruawm inih. 
\v 3 \x + \xo 39:3 \xt 1Sa 18:14; 2Re 18:7; 2Ku 20:20; Lah 1:3; Isa 33:6\x*Khan Jehovah na awm pui, khan ukhutshin kholok kha Jehovah na takmachang pe, iti kha pumpa kha na rumuk. 
\v 4 \x + \xo 39:4 \xt 1Re 11:28; Chi 22:29\x*Khajarkhan Joseph kha ama miken a enlar rumuk, khan Joseph na ama chon ruthaw pe. Khan ama kha ama inleloi aen rang rumadan a, ama iniei kholok ama khut chung a rurotho pui joi. 
\v 5 \x + \xo 39:5 \xt Ddi 28:3; 2Sa 6:11\x*Ama kha ama inleloi le ama iniei kholok aen ruminit ni ah put khan, Jehovah na Joseph jar a Egypt miringpa inshung kha rahvan rupek. Khan Jehovah rahvan kha in ah le loipuk ah iniei kholok chung a ruawm pe. 
\p 
\v 6 \x + \xo 39:6 \xt Kac 2:2; 1Sa 9:2; Dan 1:4\x*Khajarkhan ama iniei kholok kha Joseph khut a rurotho pui joi. Portiphar na ishak nekleshak rang a kha niboia, ama na iawm rumining lai mak. Joseph kha emeh le upum a rawchawi miring khat runih. 
\v 7 \x + \xo 39:7 \xt Chi 7:15-18\x*Khan pumpa inkonu kha na Joseph kha mikrumeshena joi. Khan ama na ruti, “Naja pui roh.” 
\p 
\v 8 \x + \xo 39:8 \xt Chi 6:23-24\x*Inia Joseph na rujawt pe mak, khan ama pumpa inkonu dieng ruti, “Hilah, kupumpa na in shung hin ih chungchang a mining mak. Khan iniei kholok kukhut chung a inorothona inih. 
\v 9 \x + \xo 39:9 \xt Jat 22:34\x*In hin kieinek a ama lien mak, khan nang niboia kiei ah put ah irawt khatshe awm mak, ajarla nang hi ama inkonu kha nangnih. Itia ashie alien le Pathien leh re'er a munu hi kithaw rang a maw nih?” 
\p 
\v 10 \x + \xo 39:10 \xt Est 3:4; Chi 1:10\x*Joseph na nikhonikho a chawngruriei joiawm, ama leh aja rang, ninawkle ama leh rawtawp rang kha rujawt pe mak. 
\p 
\v 11 Nikhat hin Joseph na in khan ama chon thaw rang rulut phakhan, inshung khan tute ruawm mak. 
\v 12 \x + \xo 39:12 \xt 2Sa 13:11; Chi 5:8; 7:13; 2Ti 2:22\x*Makha phakhan ama na Joseph pon khan rushur a ruti, “Naja pui roh.” Inia Joseph na oponledier kha ama khut ah rumak joi, khan rutan a vairushok joi. 
\s1 Joseph kha Maran boi a Ikhumna 
\p 
\v 13 \x + \xo 39:13 \xt Kon 38:1,25\x*Joseph na ama pon kha ama khut rumak a rutan joi iti kha rumuk leh hin, 
\v 14 \x + \xo 39:14 \xt Ddi 22:24,27\x*ama inshungah awm miring hai kha rukoi a amani dieng ruti, “En u roh, ki'inkopa na Hebrew miring khat kieini jak nepekna rang vak chawi joi. Ama na kiei hi naja puina rang hawng lut, khan he rashangtak a kurura'ai. 
\v 15 Khan he rashang a kurura'ai kha rujet leh ama ponledier kha kiedieng ah rumak, khan rutan a vairushok inih.” 
\p 
\v 16 \x + \xo 39:16 \xt Lah 37:12,32; Jer 4:22\x*Joseph pon kha upumpa na in tieng vak kir malalim ama na iedieng ah rutet. 
\v 17 \x + \xo 39:17 \xt Lah 101:5\x*Khan ama na chawng khakha Potiphar dieng ruriei, “Kieini dieng ah nangivakchawi Hebrew shok kha na, kiei hi jak pek rang kiei dieng hawng lut. 
\v 18 \x + \xo 39:18 \xt Kon 22:13; Chi 12:22\x*Kiei na he rashang a kurura'ai leh ama ponledier kha kiedieng ah rumak, khan rutan a vairushok inih.” 
\p 
\v 19 \x + \xo 39:19 \xt Est 1:12\x*“Nang shokpa kha na hitihin kiei dieng nuruthaw,” tia ama inkonu na ama dieng iruriei kha upumpa na rujet phakhan, ajenga umulungruhang pe joi. 
\v 20 \x + \xo 39:20 \xt Lah 105:18\x*Joseph pumpa kha na ama kha ruchawi a rengpa shurkhop hai tetna khan vak tet joi. Khan ama kha lungroko khan ruawm joi. 
\v 21 \x + \xo 39:21 \xt Kac 3:21; Est 2:9; Lah 106:46; Chi 16:7; Dan 1:9\x*Inia Jehovah na Joseph kha ruawm pui khan numpoknet kha rumumuk, khan lungroko arungpa maikung a enlar rumetetna. 
\v 22 \x + \xo 39:22 \xt Kon 40:3-4\x*Khan lungroko arungpa kha na Joseph dieng lungroko shung ah awm shurkhop hai kholok apana khat a rutet joi. Khan makha mun ah shinshak kholok ama na iruthaw nih joi. 
\v 23 \x + \xo 39:23 \xt Kon 29:27,30; 31:7; Jat 14:41-43\x*Joseph khut chung a awm ikha nita'awm, lungroko arungpa kha na ennadet awmlai mak. Ajartu Jehovah na Joseph kha irurawtawp pui inih. Khan ama iruthaw rikip khan Jehovah na takchangna kha rumieniei. 
\c 40 
\s1 Joseph na Ramang Imele 
\p 
\v 1 \x + \xo 40:1 \xt Neh 1:11\x*Hihaihi theng shole, Egypt rengpa jushempa le tankonpa hai na amani pumpa Egypt rengpa kha ningrumieshiet pe u. 
\v 2 \x + \xo 40:2 \xt Est 2:21; Chi 16:14\x*Pharaoh kha jushem hai ulienchang le tankon hai ulienchang adin u chung khan ajenga mulungruhang pe joi. 
\v 3 Khajarkhan mirung lamkaipa in lungroko shung khan amani kha rutet joi. Makha Joseph itetna u lungroko kha inih. 
\v 4 Mirung lamkaipa kha na Joseph kha amani kha rumapana, khan amani chon ruthaw pe. Lungroko shung khan ashawtbawt ruawm u. 
\p 
\v 5 Lungroko shung ah awm Egypt rengpa jushempa leh tankonpa adinre kha na jan khat hin ramang ruraman u. Amani ramang hai kha jetna runiei perim u. 
\v 6 \x + \xo 40:6 \xt Kon 41:8; Dan 2:1-3\x*Joseph na amani dieng jingkar a rushe. Amani kha ruen a, khawlah, amani kha mulungrushaw pe u. 
\v 7 \x + \xo 40:7 \xt Neh 2:2\x*Khajarkhan upumpa in ah lungroko shung ah awm, ama leh rawtawp Pharaoh choninpoh hai dieng khan ama na rurawdawn, “Von hin ijar a nang mai u akhu maw nih u?” 
\p 
\v 8 \x + \xo 40:8 \xt Ddi 29:29; Dan 2:22,28,47\x*Amani na ama dieng rumashang u, “Kieini na ramang kururaman u a makha nemele pe rang awm mak.” Joseph na amani dieng ruti, “Emele rang a khatu Pathien ama chon nimak maw? Numpoktak a ramang hai kha kiei dieng nemejet u roh.” 
\p 
\v 9 \x + \xo 40:9 \xt Dan 4:10-18\x*Makhan jushem hai ulienchangpa kha na aramang kha Joseph dieng ruriei a ruti, “Khawlah, karamang khan drakhakung khat kamaton ah ruawm, 
\v 10 \x + \xo 40:10 \xt Isa 27:6; Hos 14:7\x*khan drakha kung khan abak uthum rukawp. Abak hai khan dawn hawng loi, hawng par, khan eremet hai kha drakha a hawng min. 
\v 11 \x + \xo 40:11 \xt Neh 1:11\x*Khan Pharaoh kori kha kukhut ah ruawm. Drakha hai kha kuruloi a Pharaoh kori khan kurushawm, khan kori kha Pharaoh khutmaja ah kurutet pe.” 
\p 
\v 12 \x + \xo 40:12 \xt Dan 2:36\x*Joseph na ama dieng ruti, “Makha tina kha hi inih: Drakha abak uthum kha nikho uthum hai kha inih. 
\v 13 \x + \xo 40:13 \xt Jos 1:11; Ezr 8:32; Neh 2:11\x*Nikho uthum shung a Pharaoh na nang kha nomoshok ning tia nang chonmun a nimikir rangnih. Khan matieng a ama jushem chon nangiruthaw kha ang a, Pharaoh kori kha ama khut ah nangtet pe rangnih. 
\v 14 \x + \xo 40:14 \xt 1Sa 20:14,42; 25:31; 2Sa 9:1; 1Re 2:7; Chm 9:15; Luk 23:42\x*Khan nang hoi phakhan kiei hi nimininghep roh, khan numpoktak a kiei dieng roihoina numumuk roh. Khan kuchungchang a Pharaoh dieng nemejet pe tana mahi in ah put ah kiei hi noroshoh roh. 
\v 15 \x + \xo 40:15 \xt Job 13:27\x*Ajarla diktak a kiei hi Hebrew nai hai ram ah put ah inavakmuruk u inih. Khan lungroko shung ah inatetna u rang a ashie chon kiei iawm ruthaw miing.” 
\p 
\v 16 \x + \xo 40:16 \xt Amo 8:1-2\x*Tankonpa ulienchang kha na imele kha atha khat a rumuk, khan Joseph dieng ruti, “Kieiawm ramang khat kururaman. Khawlah, kulukok chung ah tiengkum angoi uthum ruawm. 
\v 17 \x + \xo 40:17 \xt Kon 49:20\x*Khan chungkhit ah awm tiengkum khan Pharaoh rang jat shunbir a jeisha nekleshak ruawm. Inia kulu ah tiengkum ah put khan va hai na makha rushak u.” 
\p 
\v 18 Khan Joseph na rumashang a ruti, “Makha tina kha hi inih: tiengkum uthum kha nithum inih. 
\v 19 \x + \xo 40:19 \xt Ddi 21:22-23; 28:26; 1Sa 17:44; 2Sa 21:10; 1Re 14:11; Est 2:23; Eze 39:4\x*Nithum shung a Pharaoh na nang lukok khan nalawm ning tia thingkung khat ah namakhai rangnih. Khan va hai na nang taksha kha nashak pe rangnih.” 
\p 
\v 20 \x + \xo 40:20 \xt Est 2:18; Mat 14:6-10; Mar 6:21\x*Khan athum changna nikho kha Pharaoh shokna nikho runih pe. Khani khan ama shok hai kholok rang bumichinna khat ruthaw. Khan ama na jushem ulienchangpa lukok le tankon ulienchangpa lukok kha rudawm pe. 
\v 21 \x + \xo 40:21 \xt Jer 52:31\x*Ama na jushem ulienchangpa kha matieng a ama chonmun khan rumikir joi. Khan ama na Pharaoh khut ah kori kha rupek joi. 
\v 22 Inia Joseph na amani ramang irumele pe khakha dungjuia, tankon ulienchangpa kha kairaka ah rumakhai joi. 
\v 23 \x + \xo 40:23 \xt Chm 1:11\x*Inikengta jushempa ulienchangpa kha na Joseph kha rumininghep mak a rumieniei joi. 
\c 41 
\s1 Pharaoh Ramang Imele pe 
\p 
\v 1 \x + \xo 41:1 \xt Kac 1:22\x*Makha shole kum idi hawng rupumping phakhan, Pharaoh na ramang khat ruraman. Khawlah, ama na Nile vadung kawriei ah ruding. 
\v 2 \x + \xo 41:2 \xt Kac 2:3; Job 40:21; Isa 19:6; Jer 5:28\x*Khawlah, vadung ah put ah metha le anaw shierat shiri hawng shok. Amani na champijaw khan shakrushak u. 
\v 3 \x + \xo 41:3 \xt Kon 41:20-21\x*Khashole khawlah, meshie le akawng shierat shiri ishik hi Nile vadung ah put ah amani shole hawng shok u. Khan shierat ishik hai kha na Nile vadung kawmchang shir khat khan ruding u. 
\v 4 Khan akawng le meshie shierat shiri kha na metha le anaw shierat shiri hai kha rushak u. Khan Pharaoh kha ruthoi joi. 
\v 5 \x + \xo 41:5 \xt Isa 23:3\x*Ama kha ruja a adi changna a ramang ruraman. Khan khawlah, shangvui shiri atak le atha kung khat ah put ah ruchak. 
\v 6 \x + \xo 41:6 \xt Kac 10:13; Job 6:26; Isa 11:15; Jer 4:11; Eze 19:12; Hos 12:1; Jon 4:8\x*Khashole khawlah, arong le shim tieng ah rithi na imachar shangvui shiri amani anuk ah hawng mawng. 
\v 7 \x + \xo 41:7 \xt Kon 37:5\x*Khan akawng shangvui shiri kha na atak le aship shiri kha hawng va. Makhan Pharaoh kha inshanghawngloi joi. Makha ramang runih pe. 
\v 8 \x + \xo 41:8 \xt Kac 7:11,22; Job 7:14; Dan 1:20; 2:1; 4:18\x*Jingkar hin Pharaoh mulungrushaw pe joi. Khan Egypt ram ah awm mitrangthiei le mishing hai kholok kha rumokoi joi. Pharaoh na aramang kha amani dieng ruriei, inia tute na amani kha Pharaoh dieng rumele pe ngam mak. 
\p 
\v 9 \x + \xo 41:9 \xt Kon 40:23\x*Khan jushem ulienchangpa kha na Pharaoh dieng ruti, “Kiei na kamaran kha von kimininghep joi. 
\v 10 Pharaoh na ama shok hai dieng mulungrumahangna a, kiei le tankon ulienchangpa kha mirung hai lamkaipa in ah shurkhop a nanginurutet inih. 
\v 11 Kieini na jan khatte khan ramang kuruniei u, ama le kiei na. Kiruramanrim u ramang kha tina nieirok runih. 
\v 12 Hebrew shanai khat kuruawm pui u. Ama kha mirung lamkaipa shok kha runih. Ama dieng kururiei u a, karamang u kha nurumele pe u. Amama ramang dungjuia nurumele pe u. 
\v 13 Ama na kieini dieng inurumele pe khakha rushok. Kiei hi kochonmun khan nawhawngmikir, khan ama kha kairakam ah rumakhai joi.” 
\p 
\v 14 \x + \xo 41:14 \xt Rut 3:3; 2Sa 12:20; Lah 105:20\x*Makhan Pharaoh na mi rutir a Joseph kha vak mokoi. Khan relentak a lungroko shung ah put ah ama kha vak chawi u joi. Ama na enermo ruboi a khan ponledier rutho, khan ama kha Pharaoh dieng va joi. 
\v 15 \x + \xo 41:15 \xt Dan 4:18\x*Khan Pharaoh na Joseph dieng ruti, “Kiei na ramang khat kururaman joi, khan tute na makha mele ngam mak. Nang na ramang kha nangjet leh nangmele ngam iti nang chungchang a iriei kha kurujet joi.” 
\p 
\v 16 Joseph na Pharaoh dieng rumashang, “Makha kiei dieng awm mak. Pathien na Pharaoh dieng orohoi tina kha nepek rangnih.” 
\p 
\v 17 Khan Pharaoh na Joseph dieng ruti, “Khawlah, karamang khan vadung kawmchang khawn kuruding. 
\v 18 \x + \xo 41:18 \xt Jer 24:1-3,5\x*Khawlah, anaw le metha shierat shiri vadung ah put hawng shok u a shingnang dawn hai kha hawng shak u. 
\v 19 Khashole khawlah, ishik shierat shiri, adawk, ajenga meshie le akawng hawng shok. Khatikhan a meshie kha Egypt ram hin rumulak mi'ing lai. 
\v 20 Khan meshie akawng shierat hai kha na akhat changna anaw shiri hai kha rushak joi. 
\v 21 \x + \xo 41:21 \xt Isa 9:20\x*Khan amani na rushaksho u leh, amani na rushaksho u joi, iti kha tute na rujet u mak, ajarla amani meshie kha matieng a khan ruawm u. Khan kawhawngchehep joi. 
\v 22 Khashole ramang shik khat kururaman. Khawlah, shangvui shiri atak le atha kung khat ah put ah hawng chak. 
\v 23 \x + \xo 41:23 \xt Kon 41:6; Lah 129:6-7\x*Khawlah, amani anuk ah rovoi le akawng, shim tieng ah rithi na imachar shangvui shiri hawng shok. 
\v 24 Khan akawng shangvui hai kha na shangvui shiri atha hai kha hawng va u. Khan mahi mitrangthiei hai dieng kururiei, inia tute na kiei dieng nemele pe ngam u mak.” 
\p 
\v 25 \x + \xo 41:25 \xt Isa 46:11; Dan 2:45\x*Joseph na Pharaoh dieng rumashang, “Pharaoh ramang hai hi khatte keng: Pharaoh na ithaw rang a kha Pathien na imumuk inih. 
\v 26 Atha shierat shiri kha kum shiri inih, khan atha shangvui shiri kha kum shiri inih: ramang hai kha khatte inih. 
\v 27 Khan, amani shole ahawng, akawng le meshie shierat shiri kha kum shiri inih, khan arok shangvui shiri, shim tieng ah rithi na imachar, kha kum shiri buvang nih rangnih. 
\v 28 Mahi Pharaoh dieng kiruriei pe kha inih: Pathien na ithaw rang a rasham kha Pharaoh dieng irumumuk inih. 
\v 29 Khawlah, kum shiri shung hin Egypt ram kholok hin nekleshak ruphu a hawng awm rangnih. 
\v 30 \x + \xo 41:30 \xt Lah 105:16\x*Khan amani anuk a kum shiri buvang hawng rangnih, khan uruphu iti Egypt ram hin mieniei u rangnih. Buvang kha na ram hi mathang rangnih. 
\v 31 \x + \xo 41:31 \xt 1Sa 5:6\x*Ruphu iti kha ram shung hin jet lai naw nih, ajartu buvang kha na jui titir rangnih, ajarla makha ajenga khawk rangnih. 
\v 32 \x + \xo 41:32 \xt Dan 2:5\x*Ramang kha Pharaoh dieng voi di rumikir pe, ajarla makha Pathien na irukhiek inih, khan Pathien na relentak a moshok rang nih joi. 
\p 
\v 33 “Khajarkhan tun Pharaoh na mishing mithiei madan rieshie, Egypt ram hin tet rosho. 
\v 34 \x + \xo 41:34 \xt 1Sa 8:15; Est 2:3\x*Pharaoh na mahi thaw rosho, ama na ram hi aenajawn rang madan rosho. Khan uruphu kum shiri shung hin Egypt ram ah ashok choichalungcha kholok rahnga a akhat hi rutung rosho. 
\v 35 Ajong rang a kumhoi phakhan nimleshang kholok kha rawkhawm u rosho, khan nimleshang kha khopui shung ah nek rang Pharaoh chamnieina a rutung u rosho, khan rung u rosho. 
\v 36 Makha nekleshak kha Egypt ram ah ashok rang a kum shiri buvang shung rang a khan a bawm rang a inih. Makha buvang shung khan ram kha muina boi rang a inih.” 
\s1 Pharaoh na Joseph Rampoh Imachangna 
\p 
\v 37 \x + \xo 41:37 \xt Est 2:4; Isa 19:11\x*Chawng kha Pharaoh le ama shok hai kholok miken a atha ruchang. 
\v 38 \x + \xo 41:38 \xt Jat 27:18; Ddi 34:9; Dan 2:11\x*Khan Pharaoh na ama shok hai dieng ruti, “Kieini na hi ang miring, Pathien Ratha na iawm pui, hi muminih maw?” 
\p 
\v 39 \x + \xo 41:39 \xt Dan 2:11\x*Khajarkhan Pharaoh na Joseph dieng ruti, “Pathien na nang dieng kholok hi inumumuk nit joi jarkhan, nang a'ang ajetathiei le ashing tute awmlai mak. 
\v 40 \x + \xo 41:40 \xt 2Re 15:5; Est 10:3; Lah 105:21-22; Isa 22:15; Tir 7:10\x*Nang na ki'in nangnopok pe rangnih, khan kimiring hai kholok hi na nang chawngpek kha ijui u rang a inih. Rengmun ranga hin nangnek a alien rang a kanih joi.” 
\v 41 \x + \xo 41:41 \xt Est 8:2; Jer 40:7; Dan 6:3; Tir 7:10\x*Khan Pharaoh na Joseph dieng ruti, “En roh, Egypt ram kholok chung a chamnieina kha nang dieng kenepek joi.” 
\p 
\v 42 \x + \xo 41:42 \xt Kac 25:4; 1Sa 17:38; 1Re 19:19; Est 3:10; 6:8,11; 8:15; Lah 73:6; Sol 4:9; Dan 5:7,29; Zec 3:4\x*Makhan Pharaoh na ama jetnamte kha ama khut ah put ah ruruduk a Joseph khut ah rumietieng joi. Khan ponramasha kha rurieshiei mashak a rangkachak thirakarui kha iring ah rumili joi. 
\v 43 \x + \xo 41:43 \xt Est 6:9; 10:3; Isa 2:7\x*Khan ama kha adi changna ama shakawr gari khan rumushut a, “Rukhuk shun u roh,” tia ama maton khan rura'ai u. Khan Joseph kha Egypt ram kholok chung a Pharaoh na rampoh rumachang joi. 
\p 
\v 44 \x + \xo 41:44 \xt Est 10:2\x*Pharaoh na Joseph dieng ruti, “Kiei Pharaoh kha kanih, khania nang jawtpekna niboia Egypt ram kholok hin tute na ukhut le eke meperthiei naw nih.” 
\v 45 \x + \xo 41:45 \xt Kac 2:17; Est 2:7\x*Khan Pharaoh na Joseph riming kha Zaphnath-Paneah tia rupho pe joi. Khan On thiempu Poti-Pherah shanu Asenath kha ama inkonu rang rupek joi. Khatikhan Joseph na Egypt ram kholok chung a roiruputna kha ruloi joi. 
\p 
\v 46 \x + \xo 41:46 \xt 1Sa 8:11; Chi 22:29; Dan 1:19\x*Egypt reng Pharaoh maikung a Joseph ruding lai khan ama kha kum shawmthum runih joi. Joseph na Pharaoh awmna ah put ah rushok a, Egypt ram kholok a rushe joi. 
\v 47 Kum shiri kumhoi shung khan rieliei na choichalungcha ruphu a rumoshok. 
\v 48 Khajarkhan Egypt ram ah nekleshak ruphu lai khan, ama na kum shiri shung a nekleshak kholok kha rurawkhawm joi. Ama na khopui shung a nekleshak rurawkhawm, khan khopui rikip diengvai ah awm loipuk hai khan rubawm joi. 
\v 49 Joseph na hitihin thampui nge ang a nimleshang kha rubawm. Rawphai jar khan jatshe te boi a irumak inih. 
\p 
\v 50 Khan buvang kum hai hawng shok mala khan Joseph na shapa idi runiei joi. Amani kha On thiempu Poti-Pherah shanu Asenath na iruniei pe inih. 
\v 51 Joseph na asharapa riming kha Manasseh ruti pe. Ajarla ama na ruti, “Kawshawrana le kapa inshung kholok Pathien na niemieniei mashak joi.” 
\v 52 Khan adi changna riming kha Ephraim tia rupho pe. Ajarla ama na ruti, “Ajarla shawnarana kidoina ram khan Pathien na araniei namachang joi.” 
\p 
\v 53 \x + \xo 41:53 \xt Kon 41:29-31; Lah 73:20\x*Khan Egypt ram ah nekleshak ruphuna kum shiri kha rumawtawr joi. 
\v 54 \x + \xo 41:54 \xt Tir 7:11\x*Khan Joseph na iruriei ang khan, kum shiri buvang kha hawng put joi. Ram rikip buruvang joi, inia Egypt ram kholok a tu nekleshak ruawm. 
\v 55 \x + \xo 41:55 \xt Ddi 32:24; 2Ku 20:9; Isa 51:19; Jer 5:12; Joh 2:5\x*Khajarkhan Egypt ram kholok a khaw hawng kang pha hin, miring hai na Pharaoh dieng nekleshak shik a rura'ai u joi. Makhan Pharaoh na Egypt miring kholok dieng ruti, “Joseph dieng she u roh, ama irieilim kha thaw u roh.” 
\p 
\v 56 Rieliei kholok a buvang kha hawng rawjawchit joi jarkhan, Joseph na nieibawmna kholok kha rumawlawng joi, khan Egypt miring hai dieng rujor joi, ajarla Egypt ram ah buvang kha ajenga rukhawk inih. 
\v 57 Khakhea a ram kholok na Egypt ah awm Joseph dieng nimleshang rawchaw rang rushe u, ajarla buvang kha rieliei kholok a akhawk runih. 
\c 42 
\s1 Joseph Ulien hai Egypt ah Vatna u 
\p 
\v 1 \x + \xo 42:1 \xt Jer 8:14; Tir 7:12\x*Jacob na Egypt ah nekleshak awm iti hawng muk phakhan, ashapa hai dieng ruriei, “Iloia nangni khatlekhat re'en a awm maw nangnih u?” 
\v 2 \x + \xo 42:2 \xt Lah 33:18-19\x*Ama na ruti, “Khawlah, Egypt ah nimleshang awm iti hi kiei na kejet joi. Niringna u rang, khan nithitna boi u rang, makhan she u tana nimleshang vak rawchawh u roh.” 
\p 
\v 3 Khajarkhan Joseph ulenai hai shawm kha na nimleshang rawchawkna rang Egypt ah rushe u joi. 
\v 4 Inia Jacob na Joseph naipangpa Benjamintu ulenai hai kha leh rumeshe mak, ajarla ama na, “Ama dieng thitnathangna a cho joi a la,” ruti. 
\v 5 \x + \xo 42:5 \xt Ddi 32:24; Tir 7:11\x*Israel shapa hai kha nimleshang rawchawh rushe hai kha leh rushechen u joi, ajarla buvang kha Canaan ram rushok inih. 
\p 
\v 6 \x + \xo 42:6 \xt Neh 5:14\x*Makha phakhan Joseph kha makha ram ah rampoh ruchang. Ram shung a mi kholok dieng rujor kha ama runih. Joseph ulien hai kha na ava u a pieipak chung rubawklap u a ama kha chubairubawk u joi. 
\v 7 Joseph na ulien hai kha rumuk leh amani kha meh rujet, inia ama na milak awmchan a amani kha herum a rubiek. Amani dieng ruti, “Ih ah put ah va maw nangnih u?” Amani na rumashang u, “Canaan ram ah put ah nekleshak rawchaw va kanih u.” 
\p 
\v 8 \x + \xo 42:8 \xt Joh 21:4\x*Joseph na ama ulien hai kha meh rujet, khania amani natu ama kha merujet u mak. 
\v 9 \x + \xo 42:9 \xt Ddi 1:22; Jos 2:1\x*Joseph na amani jar a iruraman ramang kha rumininghep. Amani dieng ruti, “Nangni hi mitintah nangnih u keng. Nangni na ram rekeng dan aen ava nangnih u keng.” 
\p 
\v 10 \x + \xo 42:10 \xt Kon 44:9\x*Amani na ama dieng ruti u, “Nimak, kupumi, inia nang shok hai hi nekleshak rawchawh ava kanih u keng. 
\v 11 Kawpawm u a miring khatte shapa hai kha kanih u. Kieini hi mulung riethieng kanih u keng. Nang shok hai hi mitintah nih u miing.” 
\p 
\v 12 Inia ama na amani dieng ruti, “Nimak, inia ram rekengna aen ava nangnih u keng.” 
\p 
\v 13 \x + \xo 42:13 \xt Jer 31:15\x*Amani na rumashang u, “Nang shok hai kieini hi poro shawm lieidi kanih u. Canaan ram ah awm miring khatte shapa kanih u keng. Khawlah, mutumapatu vonshe hin kapa leh awm, inia akhattu awmlai mak.” 
\p 
\v 14 \x + \xo 42:14 \xt Job 13:24; Mat 15:21-28\x*Inia Joseph na amani dieng ruti, “Kiei na nangni dieng kinieriei u kha keng, nangni hi mitintah hai nangnih u keng. 
\v 15 Hitihin nangni dan enna nawthaw u rang kanih: Pharaoh na aring hi leh ra'ang a, nang naipangpa u mutum kha mahin nangvakchawi u malalim, nangni na mahi mun hi mathan ngam u naw tinih. 
\v 16 Nang kar u ah akhat meshe u tana, nang naipangpa u kha vak chawi rosho. Nangni hi lungroko shung ah natet rang kanih u, makhan nangchawng u hi adik dikboi enna thaw rang a kanih. Khanawkatu Pharaoh na aring hi leh ra'ang a diktak a nangni hi mitintah nangnih u keng.” 
\v 17 \x + \xo 42:17 \xt Kon 41:10; Tir 4:3; Heb 12:10\x*Khan ama na awpawm a nithum lungroko shung khan rutet joi. 
\p 
\v 18 \x + \xo 42:18 \xt Raw 19:14; 2Sa 23:3\x*Nithum changna khan Joseph na amani dieng ruti, “Mahi thaw u roh, khan nangring u rangnih, ajarla kiei na Pathien kha kichih. 
\v 19 \x + \xo 42:19 \xt Kon 40:3; 42:33\x*Nangni mulung riethieng miring nangnih u a tu, nang ulenai hai kar a akhattu nangawmna u lungroko shung hin awm rosho. Khatieilimtu nang inshung u ah buvang jarkhan nimleshang chawi u tana she u roh. 
\v 20 Khan nang naipangpa u mutum kha kiei dieng navakchawi u roh. Khanitatu nang chawng u hi adik inih tia loi rang kanih, khan nangni thi u naw tinih.” Makha amani na khatikhan ruthaw u joi. 
\p 
\v 21 Makhan amani na khatlekhat dieng ruti u, “Diktak a nanaipangpa u chung khan chonshie nuruthaw u joi, ajarla ama na kieini dieng nurudawi u lai khan ama ratha ashaw kha nurumuk u, inia rurangai pe u mak me. Khajarkhan mahi phairavaina hi kieini nuchung u a jong shok hi inih.” 
\p 
\v 22 Khan Reuben na amani dieng rumashang, “~‘Naitepa dieng hin munu thaw u naw roh,’ tia nangni dieng ruti miing maw? Inia nururangai pe u mak che. Khajarkhan hilah, tuntu ama thishen moshok lawh kha kieini na nimuk u nih joi.” 
\v 23 Iruriei u hai kha Joseph na rujet iti kha amani na rujet u mak, ajarla ama na chawngmeler khat irurotokna a chawngiruriei inih. 
\v 24 Joseph kha amani ah put ah ruhiei a ruchap. Khan ama kha amani dieng vak hieiret a, khan amani dieng chawngrurieiret. Khan ama na Simeon kha amani maikungtak a rukai a rukhop joi. 
\p 
\v 25 \x + \xo 42:25 \xt Jer 40:5\x*Joseph na ama shok hai dieng amani tumbo hai khan nimleshang mishipna pe rang, khan amama shier hai kha amama tumbo hai khan mikirna pe rang le lam a enek u rang bushun thawngna pe rang chawngrupek joi. Khatikhan amani na amani dieng ruthaw pe u joi. 
\v 26 \x + \xo 42:26 \xt Isa 30:6\x*Khatikhan amani na amani ranngam hai khan nimleshang kha rumuphung u a rushe u joi. 
\v 27 \x + \xo 42:27 \xt Ram 19:19; Isa 1:3\x*Inia amani kar a akhat na ngakmun khan ama tumbo kha rumawlawng a amani ranngam kha shak pe rawng ti pha hin shier kha rumuk joi. Ajarla khawlah, tumbo abai khan ah irutet pe inih. 
\v 28 \x + \xo 42:28 \xt Jos 2:11; Mar 5:33\x*Khajarkhan ama na ulenai hai dieng ruti, “Kieshier kha anavakmele joi, khan mahi kutumbo vai a ruawm keng.” Khan amani mulung rurawthawk pe u a chitlam a khatlekhat dieng ruti u, “Pathien na kieini dieng a inawthawna hi imaw nih joi?” 
\p 
\v 29 Khan amani na Canaan ram ah apa u Jacob awmna ram khan rushe u joi, khan ama dieng ashok kholok kha rumejet u a ruti u, 
\v 30 “Ram pumi, miringpa, kha na kieini hi herum a nurubiek u, khan kieni hi ram mitintah khat a nuruloi u. 
\v 31 Inia ama dieng kieini na kuruti u, ‘Kieini hi mulung riethieng miring kanih u keng, mitintah nih u miing. 
\v 32 Kieini hi poro shawm lieidi, kapa u khatte nai kanih u, khat hitu awm lai mak, khan kanaipangpa u mutuma hitu Canaan ram ah tun hin kapa leh awm.’ 
\v 33 Makhan ram pumi miringpa kha na, kieini dieng ruti, ‘Nang ulenai hai kar a akhat hi kiei dieng namah u roh. Nang inshungkhur u ah buvang rang khan nekleshak chawi u tana she u rang roh. Makhan kiei na nang mulungriethieng u kha kejet u rangnih. 
\v 34 \x + \xo 42:34 \xt Kon 34:21; 1Re 10:15\x*Nang naipangpa u mutumma kha kiei dieng navakchawi u roh, khashole kiei na nangni hi mitintah nih u mak che, nangni hi mulung riethieng nangnih u iti hi kejet rangnih. Nang ulenai u hi nangni dieng nepek u rang kanih, khan nangni mahin rieviei nangthaw u rangnih.’~” 
\p 
\v 35 Makhan amani na amani tumbo kha iruthut u leh roroi a, khawlah, amani shiershun hai kha ama tumbotumbo khan ruawm pe u joi. Khan amani le apa u na shiershun kha rumuk u phakhan, amani ruchih u joi. 
\v 36 \x + \xo 42:36 \xt Job 3:25; Rom 8:31\x*Khan apa u Jacob na amani dieng ruti, “Kanai hai kha nangnamathangsho pe u rang keng joi. Joseph kha awmlai mak, khan Simeon kha awmlai mak, khan tun nangni na Benjamin nangichawi u ret rang a. Hihaihi kidit boirok keng.” 
\p 
\v 37 Khan Reuben na apa dieng ruriei, “Kiei na nang dieng kanavakchawi joi nawkatu, kashapa idi hi nathat pe roh. Benjamin hi kukhut a norotho pui roh, khan nang dieng kiei na navakmikir pe rang kanih.” 
\p 
\v 38 Inia ama na ruti, “Kashapa hi nangni leh shethiei naw nih, ajarla ulienpa kha ruthi joi, khan ama hi iethien a imak keng joi, nangni nangshena u lam khan ama hi ravanshie joi a la, shampokbieng kiei hi mulungshawlam a Thikho nangnomoshok u rang keng joi.” 
\c 43 
\s1 Adi Changna a Egypt ah Shena 
\p 
\v 1 \x + \xo 43:1 \xt Kon 18:13; Tir 7:11-13\x*Makha ram khan ajenga khawk a buruvang. 
\v 2 Amani na Egypt ah put ah ivakchawi u nimleshang kholok rushaksho u phakhan, apa u na amani dieng ruti, “Nangni kir u ret tana kieini rang nekleshak lekte vak rawchawh u roh.” 
\p 
\v 3 Inia Judah na ama dieng ruti, “Miringpa kha na khawktak a kieini dieng ruti, ‘Nang naipangpa u kha nangni leh vak rawlawp nawkatu, nangni na kemeh numuthiei u naw tinih.’ 
\v 4 Nang na kanaipangpa kha kieini leh nangmeshe a tu, kieini na she u tang a nang rang nekleshak kha vak rawchawh u rang kanih. 
\v 5 \x + \xo 43:5 \xt 2Sa 3:13\x*Nang na ama kha nang meshe joi nawkatu, kieini she u naw ning, ajarla miringpa kha na kieini dieng ruti, ‘Nang naipangpa u kha nangni leh vak rawlawp nawkatu nangni na kemeh numuthiei u naw tinih.’~” 
\p 
\v 6 Makhan Israel na ruti, “Nangni na miringpa dieng khan nang naipangpa khat awm ring lai nangtitir u a ijar a kiei hi ajenga nanginawmawshaw u maw nih?” 
\p 
\v 7 Makhan amani na ruti, “Miringpa kha na najar u a le niinshung u jar a ajenga thuk a nawrawdawn u a ruti, ‘Nangni nangpa u hi tun hinawm ring lai maw? Nang naipangpa u ishik maw awmlai?’ Chawngrawdawn hai hi dungjuia kieini na'awm ama dieng kiruti u inih. ‘Nang naipangpa u kha vak chawi u roh,’ tia ama na niti u rangnih itihi kieini na itia maw jet u ning?” 
\p 
\v 8 \x + \xo 43:8 \xt Jat 14:31\x*Judah na apa Israel dieng ruti, “Kieiniawm, nangawm, nanai haiawm ringna rang, khan thitna boi rang naitepa kha kiei leh meshechen roh, khan kieini na thoi u tang a she u rang rawng. 
\v 9 \x + \xo 43:9 \xt 1Sa 23:20; Phm 1:18-19\x*Kavakchawingir rang keng tia chawngkarakham. Ama kha vak chawina rang a kha koroiruputna nih rosho. Kiei na ama kha kavakkir pui a nang dieng kenepek joi nawkatu, biena kha kumshawt a kiruput nih rosho. 
\v 10 \x + \xo 43:10 \xt Kon 19:16\x*Kieini narashai u nawkatu voi di navaktung u rangnih joi.” 
\p 
\v 11 \x + \xo 43:11 \xt Kac 30:23; Eze 27:17,22\x*Apa u Israel na amani dieng ruti, “Kha rang a nitatu, nang pai u khan mahi ram hin ah athaving pokshok eshen, thingloi eshen, khoining eshen, moroimara, myrrh, pistachio, khan almond miringpa dieng khan khutchawi khat a chawi pe u roh. 
\v 12 \x + \xo 43:12 \xt Kac 22:4,7; Chi 6:31\x*Nangni na shier hi awrawbaw a chawi u roh, khan nang tumbo u bai a ithong sheir kha'awm chawi u roh. Makha reheawm nithiei. 
\v 13 \x + \xo 43:13 \xt Kon 42:38\x*Nang naipangpa u kha she pui u rang roh, khan thoi u tana miringpa dieng khan kir uret rang roh. 
\v 14 \x + \xo 43:14 \xt Ddi 13:17; 2Sa 18:33; Est 4:16; Lah 25:6\x*Ama na nang ulenai ishik khat leh Benjamin kha'awm nomoshokna pe u rang, Chungchon a Ranakniei Pathien na nangni dieng miringpa maikung a roihoina kha leh inarachang pui u nih rang rosho. Kieitu nai nieiboi ang a a'awm rang kinitjoiawm nih rang rosho.” 
\p 
\v 15 \x + \xo 43:15 \xt Mat 2:11\x*Khan ah put ah amani na khutchawi le shier rawbaw kha ruchawi u a Benjamin kha rushe pui u joi. Khan amani na Egypt tieng ruchum u a Joseph maton a vak ding u joi. 
\v 16 \x + \xo 43:16 \xt 2Sa 19:17; Isa 22:15; Luk 15:23\x*Joseph na ulenai hai kha Benjamin leh rumuk phakhan, ama shepdingpa dieng ruti, “Miring hai hi kiin ah rushe pui rang roh. Khan ranring khat ruthat tana bumichinna rurasham roh, ajarla miring hai hi nishun a kiei leh inekshom u rang a inih.” 
\v 17 Joseph na iti dungjui khan miringpa kha na miring hai kha Joseph in ah rushe pui joi. 
\p 
\v 18 Joseph in ah rushe pui jarkhan, miring hai kha ruchih u. Amani na ruti u, “Arapapek a kieini tumbo bai ah nithong u shier kha jar a kieini hi inawchawi keng joi. Hitihin ama na kieni hi inushur rangnih, shok namachang rangnih, khan naranngam u hai hi noloi pe rangnih.” 
\p 
\v 19 Amani na Joseph shepdingpa kha vak dep u a in mawkawt dieng khan ruriebiek pui u. 
\v 20 \x + \xo 43:20 \xt Kon 3:3,7; 42:10,27\x*Amani na ruti u, “Aw kupumi, diktak a, arapapek a nekleshak rawchawh rang a ava kanih u. 
\v 21 Khan kieini na ngakmun in kavakshok u leh hin kutumbo u hi kurumawlawng u. Hilah, mahin kieshierkieshier u hi tumbo bai ah rutukthep shier arik hi ruawm joi. Khajarkhan makha shier kha kavakkir pui u inih. 
\v 22 Kieini na nekleshak rawchawkna rang ishik shierawm kavakrawshawng pui u. Kutumbo u ah shier hi tu na inothong pe u maw nih iti hi jet u miing.” 
\p 
\v 23 Ama na ruti, “Lungdamtak a awm u roh, chih u naw roh. Nang Pathien u le nangpa u Pathien na nang tumbo u ah nieibawm kha nangnih dieng nepek u joi. Kiei na nang shier u kha kurumuk joi.” Khashole ama na Simeon kha amani dieng vat pui joi. 
\p 
\v 24 Miringpa kha na miring hai kha Joseph in ah rushe pui a amani dieng tui rupek, khan amani na eke rurushuk u. Khan ama na amani ranngam hai kha shak rupek pe. 
\v 25 \x + \xo 43:25 \xt Kon 43:11\x*Joseph na nishun a vat phakhan pek rang a khutchawi kha amani na rasham a ruawm u. Ajartu amani na makha mun khan tan shak rang a inih iti kha rujet u. 
\p 
\v 26 \x + \xo 43:26 \xt Mat 2:11\x*Joseph na in ah vak kir phakhan, amani khut ah irak u khutchawi kha vak chawi u a pieipak chung a bawklalap a chubairubawk u joi. 
\v 27 Khashole ama na amani kha dam u maw tia rurawdawn. Khan ama na ruti, “Nangni na nang iruriei u tarpa, nangpa u kha dam maw? Ama kha ring lai maw?” 
\p 
\v 28 \x + \xo 43:28 \xt Kac 18:7\x*Makhan amani na rumashang u, “Nang shok hai kieini kapa u kha tak tha lai, ama ring a awm lai.” Makhan amani na ulu rumukun u a bawklalap a chubairubawk u. 
\p 
\v 29 \x + \xo 43:29 \xt Jat 6:25; Isa 30:18-19\x*Joseph na khonghawnga a anaipangpa Benjamin, Joseph unutak na imoshok, kha rumuk joi. Makhan ama na ruti, “Nangni na kiei dieng kanaipangpa u nangiti u kha hi maw nih?” Makhan Joseph na ruti, “Kashapa, Pathien na nang dieng roihoina natetna rosho.” 
\v 30 Anaipangpa rumuk leh hin umulung rushit pe a Joseph na chapna rang mun rutawk relen joi. Ama na indan khat ah rulut a vak chap joi. 
\v 31 Ama na amai ruphie a vai rushok joi. Makhan ama na umulung rumangar a ruti, “Bulean kha shem rang roh.” 
\p 
\v 32 Egypt miring hai le Hebrew miring hai na shakshom iti hi mitirroi nit jar hin, amani na lawp a rushah u mak. Khajarkhan ama kha ishik a rumushut u a rupek u joi. Khan amani na ishik a rushak u joi. Egypt miring hai kha shik a rushuh u a rushak u. 
\v 33 Ama maton ah, amani dawna rushuh u, asharapa ah put mutumma kha na mawtawrna ah. Khan amani khatlekhat shindawngroi a rure'en u. 
\v 34 \x + \xo 43:34 \xt 1Sa 1:5; 11:8\x*Joseph na amaton ah awm shak rang a kha ruloi a rushem pe. Khan Benjamin shak rangtu eshen hai tanek khan rawbaw rahnga rubo pe joi. Amani kha ama leh khawptukshe runek rushak u a hoiruthiei u joi. 
\c 44 
\s1 Joseph Dangka Kori 
\p 
\v 1 Joseph na ama shepdingpa dieng chawngrupek, “Miring hai na ichawi ngamtuk nekleshak kha amani tumbo khan miship pe roh. Khan amama shier kha'awm amama tumbo bai khan thong pe roh. 
\v 2 \x + \xo 44:2 \xt Kon 42:20; Ddi 8:2\x*Kokori, dangka kori kha mutummapa tumbo khan ama nimleshang rang a shier kha leh thong pe roh.” Joseph na iruriei dungjuia ama na ruthaw pe joi. 
\v 3 \x + \xo 44:3 \xt Ram 19:9\x*Jingkara khohawngvarphit leh miring hai le amani ranngam hai kha leh rumeshe joi. 
\v 4 \x + \xo 44:4 \xt Lah 35:12; Chi 17:13; Jer 18:20\x*Amani na khopui ah put ah rushebawt u leh, ala shok mala khan, Joseph na ama shepdingpa dieng ruti, “Thoi tana miring hai khaw rojo rang roh. Nang na amani kha nangphak phakhan, hitihin riei roh, ‘Ijar a nangni na atha thaw ruhut a ashie nangithaw u maw nih? 
\v 5 \x + \xo 44:5 \xt Ddi 18:10-14\x*Mahi kori hin ah kupumipa na inek nimak maw? Mahin a diktak a ama na ta'ishan nimak maw? Nangni na nang ithaw u hi chon ashie kha inih.’~” 
\p 
\v 6 Amani kha ruphakphit leh, amani dieng mahi chawng hai hi ruriei pe joi. 
\v 7 \x + \xo 44:7 \xt Jos 22:22-29; 2Sa 20:20\x*Amani na ama dieng ruti u, “Ijar a kupumi u na hi hai chawng hai hi kieini dieng nangiti maw nih? Nang shok hai kieini na kha'ang chon kha shukthaw a thaw u miing. 
\v 8 Hilah, tumbo bai ah kimuk u shier kha Canaan ram ah put ah kivakchawithep u inih. Ijar a kieini na nang pumipa in ah dangka ninawkle rangkachak kimuruk u rang a maw nih? 
\v 9 Nang shok hai kakar u hin akhat dieng nang muk a tu, ama kha thih rosho, khan kieiniawm kupumipa shok a awm u rang kanih.” 
\p 
\v 10 Ama na ruti, “Nangiriei u chawng dungjuia makha anih nih rosho. Makha ruloipa kha koshok anih rang a inih. Tieilimtu maran awm u lai mak che.” 
\v 11 Amani na rawnawttak a amama tumbo kha pieipak a rumuchum u a amama tumbo kha rumawlawng u joi. 
\v 12 Khajarkhan ama na ulienchang ah put ah mutummapa she kha rutawk. Kori kha Benjamin tumbo ah rumuk joi. 
\v 13 Amani na rumuk u phakhan, amani ponledier hai kha ruther u, khan amani na amama ranngam hai khan nieinak kha ruthong u a khopui khan vak kir u joi. 
\p 
\v 14 Judah le shokpui hai na Joseph in khan va u joi. Makha mun khan Joseph khatikhan ruawm lai. Amani na ama maikung a pieipak a rubawklap u joi. 
\v 15 \x + \xo 44:15 \xt Kon 3:13; Kac 32:1\x*Joseph na amani dieng ruti, “Nangni na nangithaw u chon hi imaw nih? Kiei ang khat na tahshan chon thaw ngam iti hi jet u mak che maw?” 
\p 
\v 16 \x + \xo 44:16 \xt Lah 26:6\x*Judah na ruti, “Kupumi u dieng imaw tidet u ning? Imaw rieidet u ning? Nitnawkle jar niei u miing tia maw malar u ning? Pathien na nang shok hai dieng rehena kha namalang mashak pe joi. Hilah, kieini leh kori rumuh ama kha'awm kupumi nang shok kha inih.” 
\p 
\v 17 \x + \xo 44:17 \xt Kon 42:18; Lah 37:32-33; 75:2\x*Makhan Joseph na ruti, “Kiei na mahi kithaw boi rang a inih. Inia ama khuttak a kori kimukna miring khatu koshok anih rang a inih. Nangnitu nangpa u maikung a damtak kir u rang roh.” 
\p 
\v 18 Judah na ama kha rujawng a ruti, “Aw kupumi, nang shok kiei na chawng khatte kupumi nokor ah riei rawng. Nang shok kiei dieng mulungnamahang pe naw roh, ajarla nangtu Pharaoh leh ra'ang nangnih. 
\v 19 \x + \xo 44:19 \xt Kon 43:29\x*Kupumi na nang shok hai dieng, ‘Nang ulien hai le nangpa maw awm,’ tia nang nawrawdawn u. 
\p 
\v 20 “Kupumi dieng kuruti u, ‘Kapatar khat leh tar tieng a iruniei kanaipangpa u akhat kieniei u. Ama leh ashokshom ulienpa khatu thih joi. Unu na iniei shapa thiente a irumak inih. Apa na ama kha numpok.’ 
\p 
\v 21 \x + \xo 44:21 \xt Kon 43:3,5; Jer 24:6\x*“Nang na nang shok hai dieng nangruti, ‘Kiei na ama kha rumukpuina rang, ama kha kiei dieng vak chawi roh.’ 
\p 
\v 22 \x + \xo 44:22 \xt Kon 42:38\x*“Khan kieini na kupumi dieng kuruti u, ‘Naitepa kha na apa mathan tha naw nih. Ama na apa kha reshen pui joiatu, apa kha thi rang keng.’ 
\p 
\v 23 “Nang na nang shok hai kieini dieng nangnuruti, ‘Mutumapa kha nangni leh va nawk a tu, nangni na kemeh numuh u lai naw tinih.’ 
\p 
\v 24 “Kieini na nang shok kapa dieng kashe u pharoi khan, kupumi chawng kha kieini na ama dieng kururiei u. 
\v 25 Kapa u na kieini dieng nuruti u, ‘Voi khat kir u ret roh, kieini rang nekleshak lekte vak rawchawh u roh.’ 
\p 
\v 26 \x + \xo 44:26 \xt Luk 11:7\x*“Kieini na kuruti u, ‘Kieini she ngam u naw ning. Kanaipangpa u hi kawrawtawp pui u nawk a tu, miringpa meh kha muh ngam u naw ning.’ 
\p 
\v 27 “Makhan nang shok kapa u na kieini dieng ruti, ‘Kiinkonu na shapa idi runiei iti hi nangrujet u. 
\v 28 Akhattu kiei hi nurumathan joi. Khan kiei na kuruti, “Diktak a ama kha leklek a rether joi.” Makha shole ama kha kiei na mudet lai miing. 
\v 29 \x + \xo 44:29 \xt Kon 42:4; Ddi 31:17; Lah 88:3-4\x*Nangni na ama hiawm kiei ah put ah nangnawchawi pe u a ama dieng shiekhaw awm joi a tu, shampokbieng kiei hi mulungshaw a Thikho nangnomoshok u rang keng joi.’ 
\p 
\v 30 \x + \xo 44:30 \xt 1Sa 18:1; 2Sa 1:26\x*“Khajarkhan nang shok kapa dieng naitepa hi jaw boi a kashe u a tu, ama ringkho hi naitepa ringkho leh rawkawrep jarkhan, 
\v 31 naitepa hi kieini leh vak rawlawp lai mak iti hi rumuk phakhan, ama hi thih rang keng. Makhan nang shok hai na shampokbieng nang shok kapa u hi mulungshaw a Thikho komoshok u rang keng. 
\v 32 Ajarla nang shok kiei na naitepa jar hin, ‘Kiei na ama hi nang dieng kavat pui nawk a tu, makha biena kha kapa maikung a kiringkho shunglim hin ruput rang kanih,’ tia kapa dieng chawngkirurakham inih. 
\v 33 Khajarkhan numpoktak a ama ruhut a kiei hi kupumi dieng shok khat a awm rawng, khan naitepa hi ulien hai leh nemeshe pe roh. 
\v 34 \x + \xo 44:34 \xt Est 8:6\x*Itia kiei na naitepa hi leh rawlawp boi a kapa dieng ashe rang a maw kanih? Kapa chung a ashok rang a shawna kha kichih inih.” 
\c 45 
\s1 Joseph Mehmejetna 
\p 
\v 1 \x + \xo 45:1 \xt 2Sa 13:9\x*Joseph na ama dieng a ading hai dieng khan umulung rushur ngam lai mak. Ama na rura'ai, “Mi kholok kha kiei ah put ah meshesho rang roh.” Khajarkhan Joseph na ama ulenai hai dieng nining a rurophong phakhan, tuawm ruawm pe lai mak. 
\v 2 \x + \xo 45:2 \xt Tir 7:13\x*Ama kha he rashangtak a ruchap joi. Ama achap kha Egypt miring hai na rujet u, khan Pharaoh inshung na rujet. 
\p 
\v 3 \x + \xo 45:3 \xt Mat 17:6; Mar 6:49-50\x*Makhan Joseph na ulenai hai dieng ruti, “Kiei hi Joseph kanih. Kapa kha ring lai maw?” Ama ulien hai kha na rumashang ngam u lai mak, ajarla ama maikung khan shinrudawng pe u. 
\v 4 Joseph na ama ulenai hai dieng ruti, “Numpoktak a kiedieng a va u roh.” Makhan amani na Joseph kha rudep u. Khan ama na ruti, “Nangni na Egypt miring hai dieng a nangirujor u nang naipangpa u Joseph kha kanih keng. 
\v 5 \x + \xo 45:5 \xt Job 10:12; Lah 105:17\x*Tun nangni na kiei hi hi mun hin ah kirujor u keng tia mulungmawshaw u naw roh, ninawkle shang pui u naw roh. Ajarla ringkho shanna rang nang matieng u Pathien na kiei hi inavaktir inih. 
\v 6 \x + \xo 45:6 \xt Kac 34:21; Ddi 21:4\x*Kum idi hi mahi ram hin buruvang nih joi, khan loikhoina boi rang le parrawkhawmna boi rang kum rahnga vat lai. 
\v 7 \x + \xo 45:7 \xt Kac 15:2; 1Sa 14:45; 2Re 13:5; 19:4; Ezr 9:8,13; Isa 1:9; 25:9; Jer 6:9; Mic 4:7; 7:7; Zep 2:7\x*Rieliei hin nangni rang tukchawr a makna rang le erelek a nashan a nangni tampui aring a natetna u rang, Pathien na kiei hi matieng a inavaktir inih. 
\v 8 \x + \xo 45:8 \xt 2Re 6:21\x*Mahi mun hin ah inavaktir hi nangni nih u mak che. Pathien na inavaktir inih. Ama na kiei hi Pharaoh apa, ama inshung kholok pumi le Egypt ram kholok apoh niminit joi. 
\p 
\v 9 \x + \xo 45:9 \xt Tir 7:14\x*“Relentak a kapa kung a she u tana, ‘Nang shapa Joseph na hitihin nieriei u vak ti u roh, “Pathien na kiei hi Egypt ram kholok pumi kha namachang joi. Kiei dieng a ava rang kha shum lai naw roh. 
\v 10 \x + \xo 45:10 \xt Kac 8:22\x*Goshen ram ah awm rang nangnih joi. Nang le nang nai hai, nangtesha nangtusha hai, nang kengamhawi hai, nang hawisha hai, khan nang iniei kholok kiei leh redepre a awm rangnih. 
\v 11 \x + \xo 45:11 \xt Lah 102:17\x*Makha mun khan kiei na navai rang kanih, ajarla kum rahnga buvangna rang vat lai. Khanitatu, nang inshung le nang iniei kholok sharachang u naw nih.”~’ 
\p 
\v 12 \x + \xo 45:12 \xt Mar 6:50\x*“Khawlah, kener na mahi chawng hi nangni dieng kirophong inih iti hi nang mik u leh kanaipangpa Benjamin na muk joi. 
\v 13 \x + \xo 45:13 \xt Joh 17:24; Cha 21:23\x*Khajarkhan Egypt ah awm kholok kiniei richit kholok le nangni na nang irumuk u kholok kha kapa dieng riei u roh. Khan nangni na relentak a she u tana kapa kha hi mun hin vak chawi u roh.” 
\p 
\v 14 \x + \xo 45:14 \xt Kon 33:4\x*Makha phakhan Joseph na anaipangpa Benjamin kha iring a rukaw a ruchap joi. Benjamin na'awm ama ring khan rukaw a ruchap joi. 
\v 15 \x + \xo 45:15 \xt Lah 77:4; Luk 15:20\x*Ama na ulenai hai kha voi khat biengrutum thaw pui joi, khan amani chung a ruchap joi. Makha shole khan ulenai hai kha na ama dieng roirurei u joi. 
\p 
\v 16 \x + \xo 45:16 \xt Tir 7:13\x*“Joseph ulenai hai va u joi,” iti Pharaoh inshung hai na rujet u pha hin, Pharaoh le ama shok hai kha ningrunit pe u joi. 
\p 
\v 17 \x + \xo 45:17 \xt Kon 44:1-2\x*Pharaoh na Joseph dieng ruti, “Nang ulenai hai dieng riei roh, ‘Nangni mahi thaw u roh: nang ranring u kha pok ruput mashak u tana Canaan ram khan she u rang roh. 
\v 18 \x + \xo 45:18 \xt Ezr 9:12; Lah 37:19; Isa 1:19; Jer 40:4\x*Nangpa u le nang inshung u hai kha vat pui u tana kiedieng a va u roh. Kiei na Egypt ramshung a athadet kha nangni dieng nepek u rang kanih, khan nangni na ram hoina nimleshang kha shak rang nangnih u.’ 
\v 19 \x + \xo 45:19 \xt Jat 7:3-8\x*Nang ulien hai na mahi thawna rang chawngnangrieina rang, nang dieng chawngkinepek inih. Nang nai hai ashin le nupang hai rang Egypt ram ah put ah kangpot chawi u roh, khan nangpa u kha vat pui u roh. 
\v 20 \x + \xo 45:20 \xt Kon 45:18; Jos 7:11; Isa 13:18; Mat 24:17\x*Nangni na inshung nieinak u jar a mulung shaw u naw roh. Egypt ram ah athadet kha nangtah u inih.” 
\p 
\v 21 Israel nai hai na khatikhan ruthaw u. Pharaoh chawngpek dungjuia Joseph na amani dieng kangpot kha rupek joi. Lam a shak rangawm nekleshak rupek joi. 
\v 22 \x + \xo 45:22 \xt Ram 14:12-13; 2Re 5:22\x*Ama na miring khatkhat dieng ponledier thaw rangawm rupek joi. Inia Benjamin rangtu ama na dangka rajathum le ponledier robo rahnga rupek joi. 
\v 23 Hi hai pok hi Joseph na apa rang rumawchawi: Egypt ah nieinak athadet ashipmer ranngam shawm, lam a apa shak rang nimleshang, tan le nekleshak, achawi ranngampui shawm, hihaihi nih u. 
\v 24 \x + \xo 45:24 \xt Kon 37:22; Lah 133:1-3; Joh 13:34-35\x*Joseph na ulenai hai kha rumeshe joi, khan amani na makha mun ah put khan rushe u leh roroia Joseph na amani dieng ruti, “Lamlai a rosho u naw roh.” 
\p 
\v 25 Amani na Egypt ah put ah Canaan ram vak shok u apa Jacob dieng khan rushe u joi. 
\v 26 \x + \xo 45:26 \xt 1Re 10:7\x*Amani na apa dieng rurophong u, “Joseph kha tunshe hin ring lai. Ama na Egypt ram kholok pumi kha nih joi.” Jacob kha ruawmchien, ajarla ama na amani chawng kha takarushawn ngam mak. 
\v 27 \x + \xo 45:27 \xt Kon 46:5; 1Sa 30:12; Hos 6:2\x*Joseph na iriei pe chawng hai kha amani na ama dieng ruriei pe u phakhan, khan Joseph na ama vak chawina rang kangpot hai kha muk phakhan, apa u Jacob na umulung hawng mapar joi. 
\p 
\v 28 \x + \xo 45:28 \xt Luk 2:28-30\x*Makhan Israel na ruti, “Kahun joi, kashapa Joseph kha tunshe hin ring lai. Kiei na kithit mala hin she a ama kha jong rumuk pui rang kanih.” 
\c 46 
\s1 Joseph Inshung Egypt ah Vatna 
\p 
\v 1 \x + \xo 46:1 \xt Kon 21:31,33; 26:25; 1Sa 3:20\x*Khajarkhan Israel na iniei kholok leh Egypt tieng rushe a Beersheba vak shok joi. Ama na apa Isaac Pathien dieng rawthawina nieinak hai kha rupek joi. 
\v 2 Khashole makha jan khan mulungmik a Pathien na Israel dieng rukoi, “Jacob, Jacob.” Makhan ama na rumashang, “Kiei hin ka'awm.” 
\p 
\v 3 \x + \xo 46:3 \xt Kac 1:7\x*Ama na ruti, “Kiei Pathien kha kanih, nangpa u Pathien kha kanih. Egypt ah nangshe rang a hi chih naw roh, ajarla kiei na nang kha makha mun khan phung alien khat a nokon rang kanih. 
\v 4 Kiei na nang leh Egypt ah she rang kanih. Kiei na nang kha nawhawngchawiret rang kanih. Joseph na nang rangnamachat pe rangnih.” 
\p 
\v 5 \x + \xo 46:5 \xt Tir 7:15\x*Jacob na Beersheba ah put ah ruthoi a Israel shapa hai na apa u Jacob, amani nai hai, amani inko hai kha, Pharaoh na apa vakchawina rang a irumeshe kangpot khan ruchawi u joi. 
\v 6 \x + \xo 46:6 \xt Jat 20:15; Ddi 26:5; Jos 24:4; 1Sa 12:8; Lah 105:23; Isa 52:4; Tir 7:15\x*Amani na Canaan ah imuk u uilear, nieilelung kholok ruchawi u a Egypt ram ah rushe u joi. Khatikhan Jacob, khan ama chicha kholok na ama leh rawtawp a Egypt ah rushe u joi. 
\v 7 Ama shapa hai le tupa hai shapa hai, khan ama shanu hai le tunu hai, khan chicha kholok ama leh Egypt ah ruchawi joi. 
\p 
\v 8 \x + \xo 46:8 \xt Kac 1:1; Jat 26:4\x*Amani hi Egypt ah rushe Israel nai hai, nititu Jacob le ama shapa shanu hai riming kha inih: 
\li1 Reuben hi shapa ulienchang inih. 
\v 9 \x + \xo 46:9 \xt Kac 6:14; Jat 1:20; 26:5-6; 1Ku 5:3\x*Reuben shapa hai khatu, Hanoch, Pallu, Hezron, khan Carmi inih u. 
\li1 
\v 10 \x + \xo 46:10 \xt Kac 6:15; Jat 26:13-14\x*Simeon shapa hai khatu Jemuel, Jamin, Ohad, Jakin, Zohar khan Shaul inih u. Shaul hi Canaan nupang shapa inih. 
\li1 
\v 11 \x + \xo 46:11 \xt Kac 6:16; Jat 3:17,21,27; 26:21; 1Ku 2:5; Mat 1:3\x*Levi shapa hai khatu, Gershon, Kohath, khan Merari inih u. 
\li1 
\v 12 Judah shapa hai khatu, Er, Onan, Shelah, Perez, khan Zerah inih u. Er le Onantu Canaan ram khan ruthi u joi. Perez shapa hai khatu, Hezron le Hamul inih u. 
\li1 
\v 13 \x + \xo 46:13 \xt Jat 26:23-24; Ram 10:1; 1Ku 7:1\x*Issachar shapa hai khatu, Tola, Pu ah, Job, khan Shimron inih u. 
\li1 
\v 14 \x + \xo 46:14 \xt Kon 49:13; 1Ku 2:1\x*Zebulun shapa hai khatu, Sered, Elon, khan Jahleel inih u. 
\p 
\v 15 Leah na Jacob rang a Padan-Aram ah iruniei shapa hai kha ashanu Dinah lele hihaihi inih u. Shapa hai le shanu hai kha lawpsheng a shawmthum lieithum inih u. 
\li1 
\v 16 \x + \xo 46:16 \xt Jat 1:25; 26:15\x*Gad shapa hai khatu, Ziphon, Haggi, Shuni, Ezbon, Eri, Arodi, khan Areli inih u. 
\li1 
\v 17 \x + \xo 46:17 \xt Kon 35:26; 49:20; 1Ku 2:2\x*Asher shapa hai khatu, Imnah, Ishvah, Ishvi, khan Beriah le uliennu u Serah inih u. Beriah shapa hai khatu, Heber le Malchiel inih u. 
\p 
\v 18 Amani hi Laban na ashanu Leah rang a irupek, Zilpah na Jacob rang a iruniei pe shapa hai kha inih u. Amani kha shawm lieiruk inih u. 
\li1 
\v 19 Jacob inkonu Rachel na iruniei pe ashapa hai khatu, Joseph le Benjamin inih u. 
\p 
\v 20 \x + \xo 46:20 \xt Jat 26:28-37\x*On ram ah awm thiempu Poti-Pherah shanu Asenath na Joseph rang a Egypt ram ah iruniei pe shapa hai khatu, Ephraim le Manasseh inih u. 
\li1 
\v 21 \x + \xo 46:21 \xt Jat 26:28-37\x*Benjamin shapa hai khatu, Bela, Beker, Ashbel, Gera, Naaman, Ehi, Rosh, Muppim, Huppim, khan Ard inih u. 
\p 
\v 22 \x + \xo 46:22 \xt Jat 26:38-41; 1Ku 8:3\x*Hihaihi Rachel na Jacob rang a iruniei shapa hai kha inih u. Amani kha pasha shawm lieimili inih u. 
\li1 
\v 23 \x + \xo 46:23 \xt Jat 26:42\x*Dan shapa kha Hushim inih. 
\li1 
\v 24 \x + \xo 46:24 \xt 1Ku 2:2; 7:13\x*Naphtali shapa hai khatu, Jahzeel, Guni, Jezer, khan Shillem inih u. 
\p 
\v 25 Hihaihi Laban na ashanu Rachel rang a irupek Bilhah na Jacob rang a iruniei pe shapa kha inih u. Amani kha pasha shiri inih u. 
\p 
\v 26 \x + \xo 46:26 \xt Kac 1:5; Ddi 10:22\x*Jacob chirui Jacob leh Egypt ah rushe, ama shapa hai inko hai teboia, awpawm a miring shawmruk lieiruk runih u. 
\v 27 \x + \xo 46:27 \xt Tir 7:14\x*Joseph na Egypt ah iruniei shapa hai kha pasha idi runih u. Khan Egypt ah rushe Jacob inshung kholok kha pasha shawmshiri inih u. 
\p 
\v 28 Goshen lam kha jetna rang, Jacob na ama maton a Joseph dieng Judah kha rumeshe. Khan amani na Goshen ram khan rushe u. 
\v 29 Joseph na ama shakawr gari kha rurasham a apa Israel leh rumuh rang Goshen tieng rushe joi. Ama na upumtak kha apa dieng rumumuk joi, khan ama na iring ah rukaw a pha shawttak ruchap joi. 
\p 
\v 30 \x + \xo 46:30 \xt Luk 2:29-30\x*Khashole Israel na Joseph dieng ruti, “Nang na aring a nang ruawm jar hin nang meh kunumuk joi, khajarkhan kiei kithit a'awm tha joi.” 
\p 
\v 31 Joseph na ama ulenai hai le apa inshung dieng ruti, “Kiei na ashe a Pharaoh dieng riei rang kanih, ‘Canaan ram ah awm kulenai hai le kapa inshung kiei dieng a vah u joi. 
\v 32 Miring hai hi kengamroi miring nih u. Amani hi uilear ajawk inih u. Amani na kengamhawi hai, hawisha hai, khan inieilim ivakchawisho u nih joi.’ 
\p 
\v 33 “Pharaoh na nangni hi nokoi a, ‘Ih chon maw nangthaw u?’ tia nangni kha nawrawdawn rangnih. 
\v 34 \x + \xo 46:34 \xt Kon 43:32; Kac 8:26\x*Nangni na nangiti u rang a inih, ‘Nang shok hai kieini hi kishin u ah put ah vonshe hin uilear jawk chon hi kihawngthaw u inih. Khan kipikupu hai na'awm makha iruthaw u inih.’ Makha nangti u joiatu, nangni hi Goshen ram ah natet u rangnih, ajarla Egypt miring hai na kengamroi hai hi mitirroi khat a irumuk u inih.” 
\c 47 
\s1 Israel na Goshen ah Awmna 
\p 
\v 1 \x + \xo 47:1 \xt Kon 45:10; Heb 2:11\x*Joseph kha rushe a Pharaoh dieng ruti, “Kapa, kulenai hai, amani kengamhawi hai, amani hawisha, khan amani iniei kholok leh Canaan ram ah put ah va u joi. Khawlah, amani kha Goshen ram ah awm u joi.” 
\v 2 \x + \xo 47:2 \xt Tir 7:13\x*Ama na ama oshokpui hai kar a rahnga ruchawi a Pharaoh dieng rumumuk. 
\p 
\v 3 Pharaoh na ama ulenai hai dieng rurawdawn u, “Nang chonshin u hi imaw nih?” Pharaoh dieng rumashang u, “Nang shok kieini hi kapa hai ang a kengamroi hai kha kanih u.” 
\v 4 \x + \xo 47:4 \xt Rut 1:1; 1Re 18:5; Jer 14:5-6; Joe 1:18\x*Pharaoh dieng ruti u, “Mahi ram hin a khovaktang khat a awm rang a va kanih u. Ajarla Canaan ram ah jengriei a buvang jarkhan nang shok hai kengamhawi hoina rang mun awmlai mak. Numnopoh u tana nang shok hai kieini hi Goshen ram hin natet u roh.” 
\p 
\v 5 Pharaoh na Joseph dieng ruti, “Nangpa le nang ulenai hai kha nang dieng vah u joi, 
\v 6 \x + \xo 47:6 \xt Ddi 1:13,15; 2Ku 19:5\x*Egypt ram hi nang khut chung a awm inih. Nangpa le nang shokpui hai kha ram athaving khan khochon u rosho. Goshen ram khawn awm u rosho. Amani kar hin rutuk miring hai nangjet a tu, amani kha ku'uilear hi mapana roh.” 
\p 
\v 7 \x + \xo 47:7 \xt 2Sa 14:22; 1Re 8:66\x*Joseph na apa Jacob kha ruchawi a Pharaoh dieng rumumuk. Khan Jacob na Pharaoh kha rahvan rupek. 
\v 8 Pharaoh na Jacob dieng ruti, “Kum ijat maw nangnih joi?” 
\p 
\v 9 \x + \xo 47:9 \xt Job 8:9; Lah 39:4,12\x*Jacob na Pharaoh dieng ruti, “Khovaktang a kawawmna nikho hai le kum hai kha kum rajakhat shawmthum kanih joi. Kiringkho nikho hai kha atawi le shawna runih. Khan kapa hai khovaktang nikho hai kum khatu shok miing lai.” 
\v 10 \x + \xo 47:10 \xt Kon 14:19; Rut 2:4\x*Jacob na Pharaoh kha ravan rupek a ama ah put vak shok joi. 
\p 
\v 11 \x + \xo 47:11 \xt Kac 1:11; Jat 33:3,5\x*Pharaoh na chawngpek ipek dungjuia, Joseph na apa le ama shokpui hai kha Egypt ah awm Rameses ram athaving kha amani tumphawm khat a khorumochon joi. 
\v 12 \x + \xo 47:12 \xt Kon 50:21\x*Joseph na apa, ama ulenai, khan apa inshung kholok kha, naite hai jat dungjuia, nekleshak rupek a ruvai. 
\s1 Buvang Hawng Khawk 
\p 
\v 13 Buvang kha runahai jar hin makha rammun khan nimleshang ruawm mak. Buvang kha na jar ni a Egypt ram le Canaan ram khan ajenga shawna ruawm joi. 
\v 14 \x + \xo 47:14 \xt Kac 7:23; Jer 43:9\x*Joseph na miring hai dieng nimleshang kha rujor a Egypt le Canaan ram a awm miring hai shier kholok rurawkhawm joi. Khan makha shier hai kha Pharaoh in ah vak chawi joi. 
\p 
\v 15 \x + \xo 47:15 \xt Kac 16:3\x*Egypt le Canaan ram ah awm shier heksho joi jar hin Egypt miring kholok na Joseph dieng va u a vak riei u joi, “Kieini dieng nimleshang nepeh u roh. Kieini na ithaw maw nang maikunga thi u ning, ajarla shier niei ulai miing.” 
\p 
\v 16 Joseph na ruti, “Shier neheksho pe u joi a tu, nang uilear u hai kha nepeh u roh, makha ruhut a nimleshang nepek u rang kanih.” 
\v 17 \x + \xo 47:17 \xt Kac 14:9\x*Joseph dieng amani uilear kha vak chawi u joi. Khan Joseph na amani shakawr hai, uilear, kengam hai, hawisha, khan shiecha le ranngam hai ruhut a nimleshang kha rupek u joi. Joseph na makha kum khan amani uilear ruhut khan nimleshang rupek joi. 
\p 
\v 18 \x + \xo 47:18 \xt Jer 38:9\x*Kum hawng mawtawr leh nangkumret khan Joseph dieng va u a vak riei u joi, “Shier kiniei boi u nih joi a kupumi dieng iawm the u naw ning. Ku'uilear u awm kupumi nangtah nih joi. Kupumi dieng kupumkatak le ram hi niboi a iawm niei u lai miing. 
\v 19 Ithaw nang maikung a kieini le karam u dire hi athi rang a maw nih? Kieini le karam u hi, nimleshang rang, nawrawchawk pe u roh. Khan kieini le karam u hi na Pharaoh shok kanih u rang nih joi. Kieini athi ruhut a kiringna u rang, khan ram hi rokpetna boi rang, muchi nepeh u roh.” 
\p 
\v 20 Hitihin Joseph na Egypt ram kholok kha Pharaoh rang rurawchawksho joi. Buvang hi rekhehai jar hin Egypt miring rikip na amama loipuk kha rujorsho u joi. Khajarkhan ram hai kha Pharaoh tah runih pe joi. 
\v 21 \x + \xo 47:21 \xt Kon 41:48\x*Miring hai khatu ama na Egypt ramri shir khat ah put shir khat, khan rutet joi. 
\v 22 Thiempu hai ram ranga khatu Joseph na rurawchawh mak. Ajarla Pharaoh na thiempu hai deng tum khat a irupek inih, khan Pharaoh na irupek tum kha amani na irushak u inih. Khajarkhan amani na amani ram kha rujor u mak. 
\p 
\v 23 \x + \xo 47:23 \xt Neh 5:3; Isa 55:10\x*Joseph na miring hai dieng khan ruti, “Khawlah, von kiei na nangni le nang ram u kholok Pharaoh rang kirurawchawk nih joi. Mahin muchi hi nangni na loipuk hin ethe u roh. 
\v 24 Makhan ara nang lok pharoi u ah, makha sharuk ranga hin sharuk khattu Pharaoh dieng pek rang a nang ni u. Inia sharuk mili hitu loipuk a etheret rang, nang nekleshak u rang, nang inshung miring hai rang, khan nang nai hai nek rang a inih.” 
\p 
\v 25 \x + \xo 47:25 \xt Kon 33:15\x*Makhan amani na ruti, “Nang na kiringkho u hi nangnurushan pe joi. Kupumi miken a kieini hi enlar kimuk chang u rawng. Khan Pharaoh shok kanih u rang nih joi.” 
\v 26 Joseph na Egypt ram chungchang a shedan khat irutet hi vonshe hin shena u lai, makhatu sharuk ranga pokshok shung hin sharuk khattu Pharaoh itumphawm inih. Thiempu hai ram khatu Pharaoh tah nimak. 
\p 
\v 27 Israel na Egypt ram ah awm, Goshen ah ruawm u. Makha mun khan amani na nieilelung rurawchawk u, khan rutuishanai runiei u a rupung u joi. 
\v 28 \x + \xo 47:28 \xt Lah 105:23\x*Jacob na Egypt ram khan kum shawm lieishiri ru awm. Jacob na kum rajakhat shawmmili lieishiri ruring. 
\p 
\v 29 \x + \xo 47:29 \xt Ram 1:24; 2Sa 2:6\x*Makha Israel na ringkho mawtawrna rang a pha hawng nai phakhan, ashapa Joseph kha rukoi a ruti, “Kiei na nang dieng enlar kumuk joiatu, nang khut kha katawr thoi ah tet roh. Kiei hi mirittak a le diktak a nawtawn roh. Numpoktak a kiei hi Egypt ram ah nukhum naw roh. 
\v 30 \x + \xo 47:30 \xt Kac 13:19; Jos 24:32; Tir 7:15-16\x*Kapa hai leh kajachenna rang, kiei hi Egypt ah put ah nawchawi tana amani khumna mun khan navakkhum roh.” Makhan Joseph na ruti, “Nangititak kha kiei thaw rang kanih.” 
\p 
\v 31 \x + \xo 47:31 \xt Jos 2:20; Ram 15:12; 1Sa 24:21; 1Re 1:47; Heb 11:21\x*Makhan Jacob na ruti, “Kiei dieng chawngrakham roh.” Joseph na apa dieng chawngrurakham. Makhan Israel na ama jakhang khan ulu rumukun joi. 
\c 48 
\s1 Jacob na Joseph Shapa hai Rahvan Ipekna 
\p 
\v 1 \x + \xo 48:1 \xt Heb 11:21\x*Phabawngkhat awm shole hin Joseph dieng chawng va joi, “Khawlah, nangpa kha ana joi.” Joseph na shapa idi Manasseh le Ephraim kha ruchawi a rushe. 
\p 
\v 2 \x + \xo 48:2 \xt Ddi 3:28; 1Sa 23:16\x*Miring khat na Jacob dieng ruriei, “Khawlah, nang shapa Joseph nang dieng a va joi.” Makhan Israel na thawngar ruthaw a jakhang chung a hawng shu joi. 
\p 
\v 3 Jacob na Joseph dieng ruti, “Chungchon a Ranakniei Pathien na Canaan ram ah awm Luz khan kiei dieng rular, khan ravan awm nurupek a 
\v 4 kiei dieng nuruti, ‘Khawlah, kiei na nang hi nang chi namathat pe a numupung rang kanih. Khan kiei na nang hi phung alientak khat a nokon rang kanih, khan mahi ram hi nang chicha nangnuk a hawng pung hai dieng kumshawt a tumphawm a pek rang kanih.’ 
\v 5 Kiei na Egypt ram ah nang dieng kavat mala nang na Egypt ah nanginiei shapa idi Ephraim le Manasseh amani kha katah keng tia loi rang kanih. Reuben le Simeon na katah achang hi ang a amaniawm katah chang rangnih. 
\v 6 Amani anuk a nang iniei shapa hai kha nang tah chang rangnih. Khan amani itum u rang a khatu amani ulien hai riming rang a ijetna u rang a inih. 
\v 7 \x + \xo 48:7 \xt Rut 1:2; 1Sa 16:4\x*Kiei na Padan ah put kavat lai khan Canaan ram ah awm Ephrath vak shok malatak khan, Rachel na kiedieng ah ruthi inih. Kiei na ama kha Ephrath nititu Bethlehem tieng shena lam khan kirukhum inih.” 
\p 
\v 8 Israel na Joseph shapa idi kha rumuk a ruti, “Amani hi tu hai maw nih u?” 
\p 
\v 9 Joseph na apa dieng rumashang, “Amani hi mahi ram hin a Pathien na inepek kashapa hai kha inih.” Israel na ruti, “Amani kha rahvan kepekna rang kiei dieng numpoktak a navakchawi roh.” 
\v 10 Israel kha kum hawng rawp jar hin renroron a rumuk joi. Ama na thaning a rumuh ngam lai mak. Joseph na ama shapa hai kha apa dieng khan vak chawi joi. Jacob na amani kha rutum a rukaw u joi. 
\v 11 \x + \xo 48:11 \xt Job 42:16; Lah 103:17\x*Israel na Joseph dieng ruti, “Kiei na nang meh kunumukret rangnih iti mining lai mi'ing. Inia Pathien na nang shapa hai kha'awm numumuk joi.” 
\p 
\v 12 \x + \xo 48:12 \xt Job 3:12\x*Khan Joseph na apa rukhuk kawngkar ah put ah ashapa hai kha rurosho a amai pieipak mishit a rubawklap joi. 
\v 13 \x + \xo 48:13 \xt Lah 16:8; Mat 25:33\x*Joseph na amani kha ruchawi a ama khut chang na Ephraim kha Israel viei tieng a shir ah, khan ama khut viei na Manasseh kha Israel khut chang tieng a shir ah ruchawi a apa kha rumedep joi. 
\v 14 Khan Israel na ukhut chang tieng a kha rulawm a mutum runit joiawm Ephraim lukok ah rutet pe. Khan Manasseh kha ulienchang nit joiawm Israel na ukhut viei kha rutet pe. 
\v 15 \x + \xo 48:15 \xt 2Sa 5:2; Lah 23:1; Isa 40:11; Jer 23:4\x*Jacob na Joseph kha ravan rupek a ruti, 
\b 
\q1 “Kapa Abraham le Isaac na amaton ah irulawnna Pathien, 
\q1 Kiringkho shungshe a le vonshe a nururoipa Pathien, 
\q1 
\v 16 \x + \xo 48:16 \xt 2Sa 4:9; Lah 71:4; Jer 15:21; Heb 11:21\x*Khan ashie ijat ah put ah nurukhek Ravantir kha na 
\q1 Pashanai idi hi rahvan inepek pe nih rosho. 
\q1 Amani shung a kiriming, kapa Abraham le Isaac riming kha iban u nih rosho. 
\q1 Rieliei hin amani hi ajenga hawng pung u nih rosho.” 
\b 
\p 
\v 17 \x + \xo 48:17 \xt Kon 28:8\x*Apa na ukhut chang na ashapa Ephraim chung ah irutet pe kha Joseph na rumuk phakhan, ama miken a ningrunit pe mak. Ama na Ephraim lu ah put ah apa khut kha ruloi pe a Manasseh chung ah tetna rang hin vak rak joi. 
\v 18 \x + \xo 48:18 \xt Kon 19:18; 49:3\x*Joseph na apa dieng ruti, “Mahi nih naw rosho kapa, ajarla mahi asharapa inih. Nang khut chang kha ama lu chung ah natet pe roh.” 
\p 
\v 19 Inia apa na jot mak a ruti, “Kashapa, kejet, kejet. Manassehawm phung khat hawng nih rangnih. Khan ama'awm alien khat hawng nih rangnih. Inia diktak a naipanglam hi na ulienchangnek a hawng lien rangnih. Ama chicha hi na phung tampui hawng nih rangnih.” 
\p 
\v 20 \x + \xo 48:20 \xt Raw 9:22; Jat 2:18,20; 6:23; Ddi 10:8; Rut 4:11; Jer 31:9; Heb 11:21\x*Makha nikho khan amani dieng Jacob na rahvan rupek a ruti, “Israel miring hai na rahvan pek phakhan, nang riming u iban u nih rosho. Amani na, ‘Pathien na Ephraim le Manasseh ang a nawrawchawng mashak u rosho,’ tia riei u rosho.” Hitihin Jacob na Manasseh maton ah Ephraim kha irutet inih. 
\v 21 \x + \xo 48:21 \xt Ddi 30:3; Lah 126:1; Jer 29:14; Eze 34:13\x*Israel na Joseph dieng ruti, “Hilah, kithit pha hawng nai joi, inia Pathien na nawrawtawp pui rangnih, khan ama na nangni hi nangpa hai ram khan nawchawi thep rangnih. 
\v 22 \x + \xo 48:22 \xt Kon 15:16; Jos 24:32; Joh 4:5\x*Kha chung khan kiei na nang ulenai hainek a tum khat robo a kinepek inih. Makha ram kha kechemjam le kathapui ranak a kiei na Amor miring hai khut ah put kivakchawi inih.” 
\c 49 
\s1 Jacob na Anai hai Rahvan Ipekna 
\p 
\v 1 \x + \xo 49:1 \xt Jat 24:14; Ddi 31:29; 33:6-25; Jer 23:20; Dan 2:28,45\x*Jacob na ashapa hai kha rukoi a ruti, “Nang chung u a ahawng rang a nikho hai khan ashok rang ajar a kienierieina u rang, lawp khat a ruchun u roh. 
\b 
\q1 
\v 2 \x + \xo 49:2 \xt Jos 24:1; Lah 34:11\x*“Ruchun u tana rangai u roh, Jacob shapa hai, 
\q1 Nangpa u Israel iriei chawng rangai u roh. 
\b 
\q1 
\v 3 \x + \xo 49:3 \xt Ddi 21:17; Lah 78:51\x*“Reuben, nangtu kashapa asharapa nangnih. 
\q1 Karatna le karanak putna kha nangnih. 
\q1 Thak a rashangving nangnih, 
\q1 Ranakniei a rashangving kha nangnih. 
\q1 
\v 4 \x + \xo 49:4 \xt Isa 57:20; Jer 49:23\x*Tui ang a anet boi nangnih, 
\q1 Rashangving kha nih lai naw tinih, 
\q1 Ajarla nang na nangpa jakhang a nangruka joi. 
\q1 Makha nang na pawrnangrumechet joi. 
\q1 Ama na kajakhang a ruka joi. 
\b 
\q1 
\v 5 \x + \xo 49:5 \xt Chi 4:17; 18:7\x*“Simeon le Levi ulenai runih u, 
\q1 Amani chemjam hai kha rawmawreshem moshok mieriem kha inih. 
\q1 
\v 6 \x + \xo 49:6 \xt Jos 11:6,9; Lah 1:1; Chi 1:15; Eph 5:11\x*Amani ruchunna khan kiringphuk ajaw boi nih rosho. 
\q1 Amani rawlawp hai khan kulurna kajaw boi chang rosho. 
\q1 Ajartu amani na mulunghang a mi ruthat u joi, 
\q1 Amani vanhat kha na shiecha japherrui rushat pe u joi. 
\q1 
\v 7 Amani mulunghangna hin pumbotna hi a'awm nih rosho, 
\q1 Ajarla makha erekhe inih! 
\q1 Amani lungkhawkna kha pumbot chang rosho, 
\q1 Ajarla makha kha khawkshie runih. 
\q1 Kiei na amani kha Jacob ah put ah shen rang kanih, 
\q1 Israel miring hai kar a amani kha theh rang kanih. 
\b 
\q1 
\v 8 \x + \xo 49:8 \xt Kon 27:29; Job 16:12; Heb 7:14\x*“Judah nangtu nang ulien naipang hai na analawm u rang ni, 
\q1 Nang khut na nang anarahapui ring a nangtet rangnih. 
\q1 Nangpa shapa hai na nang dieng lumukun u rangnih. 
\q1 
\v 9 \x + \xo 49:9 \xt Jat 23:24; 24:9; Job 38:39; Lah 7:2; 17:12; Eze 19:2,5; Cha 5:5\x*Judahtu kieipui tete a'ang inih, 
\q1 Kashapa, nangtu shathat ah put ah nangruhawng joi. 
\q1 Amatu rubawk joi, 
\q1 Kieipui ang a nangja joi. 
\q1 Kieipuinu ang a tu na maw ama kha mothoi nih? 
\q1 
\v 10 \x + \xo 49:10 \xt Jat 24:17,19; Ram 1:1-2; Lah 2:9; 60:7; Isa 2:4; 51:5; Eze 21:27\x*Kairidik kha Judah leh reshen naw nih, 
\q1 Rampoh shunshawraw kha'awm ama ke kawngkar ah put ah rephet pe naw nih, 
\q1 Shiloh hawng malalim\f + \fr 49:10 \fk Shiloh hawng malalim\ft : Mahi Messiah ikhinna anithiei inih (\xt Eze 21:26-27\xt*).\f* 
\q1 Phung hai na nangiriei rangai u rangnih. 
\q1 
\v 11 \x + \xo 49:11 \xt Ddi 8:8; 32:14; Ram 5:10; 2Re 18:32; Isa 63:2; Zec 9:9\x*Ama na ama ranngamcha drakha kung khan athung, 
\q1 Ama ranngampui te hai kha athaving drakha kung khan. 
\q1 Ju leh ponledier rushuk, 
\q1 Ama pon hai kha drakha thishen kha leh rushuk. 
\q1 
\v 12 \x + \xo 49:12 \xt Chi 23:29; Sol 5:12\x*Ama mik kha junek a ahang pe, 
\q1 Ama ha kha shieirunu nek a ngoi pe. 
\b 
\q1 
\v 13 “Zebulun tuipui kawmchang khan awm rangnih, 
\q1 Ama kha rokong hai rang rokong muchumna chang rangnih, 
\q1 Ama ramritu Sidon khopuishe nih rangnih. 
\b 
\q1 
\v 14 \x + \xo 49:14 \xt Ram 5:16; Lah 68:13\x*“Issachartu ranakniei ranngam, 
\q1 Pokrik idi kongkar a bawk inih. 
\q1 
\v 15 \x + \xo 49:15 \xt Jos 19:17-23; 1Re 4:6; Isa 14:2; Eze 29:18\x*Ama shawmuchumna kha ahoi a umuk, 
\q1 Ram kha ahoi a rumuk. 
\q1 Ama na pokrik phungna rang adar rurede mashak, 
\q1 Tantichon shok kha inih. 
\b 
\q1 
\v 16 \x + \xo 49:16 \xt Jat 10:25; Ram 13:2,24-25\x*“Dan na Israel phung khat a, 
\q1 Ama phung kha chawngshat rangnih. 
\q1 
\v 17 \x + \xo 49:17 \xt 1Ku 12:35; Jer 8:17; Amo 9:3\x*Dantu lam dieng ah awm moro khat ang a awm rangnih, 
\q1 Lam dieng a awm rawshawk khat ang a, 
\q1 Shakawr kemawkhawng a muthuk. 
\q1 Makhan a ashuh miring kha anuk tieng mocho. 
\b 
\q1 
\v 18 \x + \xo 49:18 \xt Lah 119:166,174\x*“Nang shandamna kha kangak, aw Jehovah. 
\b 
\q1 
\v 19 “Gad rahawi hai na rathaw pui rangnih, 
\q1 Inia amani kekhawng ah mawpawp rangnih. 
\b 
\q1 
\v 20 \x + \xo 49:20 \xt Job 29:6\x*“Asher nekleshak kha urum pe rangnih, 
\q1 Ama na rengshak atui kha pek rangnih. 
\b 
\q1 
\v 21 \x + \xo 49:21 \xt Kon 46:24; Job 39:1\x*“Naphtalitu moshok shakipui ang inih, 
\q1 Ama chawng rieilon tha pe. 
\b 
\q1 
\v 22 \x + \xo 49:22 \xt Lah 80:10; 128:3; Eze 19:10\x*“Josephtu chitha bak inih, 
\q1 Tuikong a mawng bak inih, 
\q1 Abak na hawng rajam bang chung khan. 
\q1 
\v 23 \x + \xo 49:23 \xt Kon 39:7-20; 1Ku 10:3; Lah 64:3\x*Tha kap hai na ama kha mulungrakak mashak, 
\q1 Ama kha akap u khan mukmak u. 
\q1 
\v 24 \x + \xo 49:24 \xt Job 29:20; Lah 18:34; 132:2,5; Isa 1:24; 17:10; 63:12; Hab 1:12\x*Inia Joseph thapuitu ranak niei jawnjai, 
\q1 Abanbo khut hai kha Jacob Pathien Ranakniei Chungchon na ranak rupek. 
\q1 Ama kha Israel Lung le Kengamroi kha inih. 
\q1 
\v 25 \x + \xo 49:25 \xt Kac 18:4; Ddi 7:13; 33:13; Lah 27:9; 107:38; Chi 10:22; Isa 66:11\x*Nangpa Pathien kha na nashan rangnih, 
\q1 Chungchon a Ranakniei kha na chungravan ah awm rahvan hai kha leh phor nepek rangnih. 
\q1 Athuk thoi ah awm rahvan kha leh phor nepek rangnih, 
\q1 Runu hai leh naikawk ah put phor nek rangnih. 
\q1 
\v 26 \x + \xo 49:26 \xt Eze 47:13; Hab 3:6\x*Nangpa rahvan kha na kunukapa hai rahvan kha rukhe joi, 
\q1 Kumshawt a ding mo hai dawngshe kha ashok inih. 
\q1 Hi hai rahvan hi na Joseph lu a achu nih rosho, 
\q1 Ama lu chung ah awm renglukhum. 
\q1 Joseph kha ulien naipang hai kar a riethieng mashaksha kha inih. 
\b 
\q1 
\v 27 \x + \xo 49:27 \xt Jat 31:11; Ddi 2:35; Jos 7:21; Ram 8:24; 20:12-13; Hab 1:8; Zep 3:3\x*“Benjamintu murung melang shakshah kha inih. 
\q1 Jingkar a ashathat kha shak rangnih, 
\q1 Nitak ienieisho kha shem rangnih.” 
\b 
\p 
\v 28 \x + \xo 49:28 \xt Kon 35:22; Jat 23:24; Jam 1:1\x*Hi hai kholok hi Israel phung shawm lieidi hai kha inih. Khan mahi keng apa u na rahvan peklam a amani dieng a iruti kha. Amani leh rutukrim rahvan irupek inih. 
\s1 Jacob Thitna 
\p 
\v 29 \x + \xo 49:29 \xt 2Sa 2:32\x*Jacob na amani dieng chawngrupek a rutiret, “Kieitu kimiring hai leh kuruchun rang nih joi. Heth miring Ephron phailoi ah koh khan kapa hai leh nukhum u roh. 
\v 30 Mahi koh hi Machpelah loipuk ah awm, Canaan ram ah awm Mamre matawn ah awm. Abraham na, thanmun rang a, Heth miring Ephron dieng a irurawchawk loimun inih. 
\v 31 Makha mun khan amani na Abraham le ama inkonu Sarah kha irukhum u inih. Khan amani na Isaac le ama inkonu Rebekah kha irukhum u inih. Makhan kiei na Leah kirukhum inih. 
\v 32 \x + \xo 49:32 \xt Kon 23:17-20\x*Makhan ah awm loipuk le koh kha Heth shapa hai dieng ah put a irurawchawk inih.” 
\v 33 \x + \xo 49:33 \xt Tir 7:15\x*Jacob na ashapa hai kha chawngrumathan shole, jakhang chung khan eke ruthong a arangruchat joi, khan ama miring hai leh ruruchun joi. 
\c 50 
\s1 Jacob kha Mulungijum pui u 
\p 
\v 1 Makhan Joseph na apa chung ah rubawklap a ruchap, khan ama kha rutum. 
\v 2 \x + \xo 50:2 \xt 2Ku 16:14; Mat 26:12; Mar 16:1; Joh 19:39-40\x*Joseph na ama shok hai, khan loipu hai dieng khan apa kha takmacharna rang chawngrupek. Loipu hai kha na Israel kha takrumachar pe u. 
\v 3 \x + \xo 50:3 \xt Ddi 1:3\x*Ama rang ni shawmmili hi arangai jar a takmacharna nikho kha khatikhan rurupum mashak u. Egypt nai hai na ama rang ni shawmshiri jumna runiei u. 
\p 
\v 4 Ama jar a jumna nikho hai kha rumawtawr leh Joseph na Pharaoh inshung dieng ruti, “Kiei na nang miken u a enlar kumuk joiatu, numpoktak a Pharaoh dieng nieriei pe u roh: 
\v 5 \x + \xo 50:5 \xt 1Sa 18:18; 2Ku 16:14; Isa 22:16; Mat 8:21; 27:60\x*‘Kapa na hitihin chawngnururakham mashak, “Hilah, kiei rang thit pha nih joi. Canaan ram ah kiei rang a kiruchoi than khawn nanginukhum rang a inih.” Khajarkhan tun kiei hi nemeshe tana kapa hi hawng khum rawng. Khan kiei vak kirret rang kanih.’~” 
\p 
\v 6 Pharaoh na rumashang, “Nangpa na chawnginururakham mashak dungjuia, she tana nangpa kha hawng khum roh.” 
\p 
\v 7 Apa akhum rang Joseph ruhawng. Pharaoh shok kholok, ama inshung a tar kholok leh khan Egypt ram ah tar kholok leh ruhawng. 
\v 8 \x + \xo 50:8 \xt Kac 10:8-9,26\x*Joseph inshung miring kholok, ama ulenai hai apa inshung haiawm ruhawng u. Amani nai hai, kengamhawi, amani hawisha ranga kha Goshen ram ah irumak u inih. 
\v 9 \x + \xo 50:9 \xt Kon 46:29; Tir 8:2\x*Ama leh rawlawp a shakawr gari le shakawr ramiring ruhawng u. Makha ajenga alien mipui runih. 
\p 
\v 10 \x + \xo 50:10 \xt Raw 10:6; Rut 3:2; 1Sa 31:13; 2Sa 1:17; 24:18; 1Re 22:10; 2Ku 35:25; Job 2:13; Eze 3:15; 32:16; Tir 8:2\x*Amani na Jordan tuipui vara ah awm Atad shangjemna mun kha rushok u phakhan, mulungjum a ajenga ruchap u. Joseph na apa rang ni shiri awina rurung. 
\v 11 Makha ram ah kho miring, Canaan miring hai Atad shangjemna mun a ajum u kha rumuk u phakhan, amani na ruti u, “Mahi Egypt miring hai rang a ajenga mulungjumna kha inih.” Khajarkhan makha mun kha Abel-Mizraim tia rupho pe u. Mahi Jordan tuipui vara ah awm inih. 
\p 
\v 12 \x + \xo 50:12 \xt Kac 20:12; Tir 7:12\x*Hitihin Jacob shapa hai na apa chawngpek khakha ang a ruthaw u. 
\v 13 Khan ashapa hai na ama kha Canaan ram ah ruchawi u a Machpelah ram ah awm loipuk koh khat ah rukhum u. Makha Mamre nishokna tieng a awm, Abraham na Heth miring Ephron dieng a thanmun rang a irurawchawk inih. 
\v 14 Apa akhum rumawtawr leh Joseph na ama ulenai hai, khan ama leh rawlawp apa akhum ruhawng kholok leh Egypt ah rukir u joi. 
\s1 Joseph Ulenai hai Rangaidam Nikna 
\p 
\v 15 \x + \xo 50:15 \xt 1Pe 3:9\x*Joseph ulenai hai na apa u kha ruthi ti rumuk u leh amani na ruti u, “Kieini na ama chung a ashie niruthawna u kholok jar a, Joseph na kieini dieng mulung thi boi a ruhutnoloi uawm jawt.” 
\v 16 \x + \xo 50:16 \xt Chi 29:25\x*Khajarkhan amani na Joseph dieng chawng rumawchawi u a ruti u, “Nangpa thit mala chawngpek khat nurupek u a nuruti u, 
\v 17 \x + \xo 50:17 \xt Mat 6:14\x*‘Nangni na Joseph dieng hitihin nangiti u rang a inih, “Narangaidam u roh, nang ulenai hai na nang chung a ashie iruthawna u shietna le munu hai kha rangaidam pe roh.”~’ Tun numpoktak a nangpa u Pathien shok hai shietna hi rangaidam peh roh.” Amani na hitihin ruriei u leh hin Joseph ruchap joi. 
\p 
\v 18 \x + \xo 50:18 \xt Kon 41:43\x*Ama ulenai hai na ama maton ah rubawklap u joi. Amani na ruti u, “Hilah, kieini hi nang shok hai kha kanih u.” 
\v 19 \x + \xo 50:19 \xt Kac 32:34; Rom 12:19; Heb 10:30\x*Joseph na amani dieng ruti, “Chih u naw roh. Ajartu kiei Pathien ruhut a ding maw kanih? 
\v 20 \x + \xo 50:20 \xt Est 4:14; Isa 10:7; Mic 4:11-12; Rom 8:28\x*Nangni na kiei dieng ashie thawna rang nangrurashak u. Von miring ijat miringna rang, Pathien na atha a irumijir inih. 
\v 21 \x + \xo 50:21 \xt Eph 4:32\x*Khajarkhan tun chih u naw roh. Kiei na nangni le nang nai haiawm tennare u rang kanih.” Hitihin Joseph na amani kha rumiethiei numpoktak a rubiek joi. 
\s1 Joseph Thitna 
\p 
\v 22 \x + \xo 50:22 \xt Jos 24:29\x*Joseph na Egypt ah apa inshung hai leh hitihin ruawm u. Joseph na kum rajakhat shawm ruring. 
\v 23 \x + \xo 50:23 \xt Jat 26:29; Ddi 3:15; Jos 13:31; Ram 5:14; Job 42:16\x*Joseph na Ephraim shapa hai rukhuk thumshe kha rumuk. Manasseh shapa Machir shapa hai kha'awm Joseph ranam a irumielien inih. 
\p 
\v 24 \x + \xo 50:24 \xt Rut 1:6; Lah 35:2\x*Joseph na ama ulenai hai dieng ruti, “Kithit pha kha hawng nai joi. Pathien na shoiboia nangni kha ne'en u rang nih. Khan nangni hi mahi ram ah put hin Pathien na Abraham, Isaac le Jacob dieng ram pek rang iruti a chawngirurakham khan nimikir u rangnih.” 
\v 25 \x + \xo 50:25 \xt Heb 11:22\x*Joseph na Israel nai hai kha chawngrakham mashak a ruti, “Shoiboia, Pathien na nangni hi ne'en u rangnih joi, khan nangni na kuru hai hi mahi mun ah put hin nangichawi u rang a inih.” 
\v 26 \x + \xo 50:26 \xt Kac 1:6; Jos 24:2\x*Joseph na kum rajakhat shawm hawng nih leh ruthi joi. Amani na ama kha takrumachar pe u. Ama kha rokong khat a ruthong u a Egypt ah rutet u joi. 
